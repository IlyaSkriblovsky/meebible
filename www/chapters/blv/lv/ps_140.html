
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida psalms.</div></div>
<div class="par"><div class="verse" verse="2"><div class="verse-label">2</div>Izglāb mani, Kungs, no ļauniem cilvēkiem un pasargi mani no varas darbu darītājiem,</div></div>
<div class="par"><div class="verse" verse="3"><div class="verse-label">3</div>kas lolo savā sirdī ļaunu un ceļ ik dienas karu.</div></div>
<div class="par"><div class="verse" verse="4"><div class="verse-label">4</div>Viņi trin savu mēli kā čūskas, odžu inde un dzelonis ir zem viņu lūpām. (Sela.)</div></div>
<div class="par"><div class="verse" verse="5"><div class="verse-label">5</div>Pasargi mani, Kungs, no bezdievju rokām, izglāb mani no varas darbu darītājiem, kas domā sajaukt manus soļus!</div></div>
<div class="par"><div class="verse" verse="6"><div class="verse-label">6</div>Nekautrīgie izliek man cilpas un valgus, viņi izstiepj tīklu gar ceļa malu un izliek man slazdus. (Sela.)</div></div>
<div class="par"><div class="verse" verse="7"><div class="verse-label">7</div>Es saku uz To Kungu: Tu esi mans Dievs, klausies, ak, Kungs, manas sirds lūgšanas balsi!</div></div>
<div class="par"><div class="verse" verse="8"><div class="verse-label">8</div>Kungs, Kungs, mans varenais glābējs, Tu apsedzi man manu galvu cīņas dienā.</div></div>
<div class="par"><div class="verse" verse="9"><div class="verse-label">9</div>Nedod, Kungs, bezdievim, ko tas kāro, lai neizdodas viņa ļaunais nodoms! (Sela.)</div></div>
<div class="par"><div class="verse" verse="10"><div class="verse-label">10</div>Kad viņi paceļ galvas visapkārt ap mani, tad nelaime, par ko viņu lūpas runā, lai krīt uz viņiem pašiem!</div></div>
<div class="par"><div class="verse" verse="11"><div class="verse-label">11</div>Lai krīt uz viņiem kvēlojošas ogles. Lai Viņš met viņus ugunī, ūdens plūdos, ka viņi vairs neceļas!</div></div>
<div class="par"><div class="verse" verse="12"><div class="verse-label">12</div>Nopēlējs nepastāvēs zemes virsū, nelaimes varmāku vajās un satrieks.</div></div>
<div class="par"><div class="verse" verse="13"><div class="verse-label">13</div>Es zinu, ka Tas Kungs vedīs nelaimīgā lietu un izkārtos nabagam tiesu.</div></div>
<div class="par"><div class="verse" verse="14"><div class="verse-label">14</div>Tiešām, taisnie teiks Tavu Vārdu, sirdsšķīstie pastāvēs Tava vaiga priekšā.</div></div>
    </body>
</html>
