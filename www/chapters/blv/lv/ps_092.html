
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziesma. Sabata dziesma.</div></div>
<div class="par"><div class="verse" verse="2"><div class="verse-label">2</div>Laba lieta ir Tam Kungam pateikties un dziedāt Tavam Vārdam, Tu Visuaugstākais,</div></div>
<div class="par"><div class="verse" verse="3"><div class="verse-label">3</div>paust rītos Tavu žēlastību un naktīs Tavu uzticību</div></div>
<div class="par"><div class="verse" verse="4"><div class="verse-label">4</div>ar desmitstīgu cītaru un arfu, ar cītaras maigajām skaņām.</div></div>
<div class="par"><div class="verse" verse="5"><div class="verse-label">5</div>Jo Tu, Kungs, mani esi iepriecinājis ar Savu darbu, es gavilēju par to, ko Tava roka dara.</div></div>
<div class="par"><div class="verse" verse="6"><div class="verse-label">6</div>Cik lieli ir Tavi darbi, ak, Kungs, cik ļoti dziļas Tavas domas!</div></div>
<div class="par"><div class="verse" verse="7"><div class="verse-label">7</div>Tik nejēga to nesaprot, un nelga to neņem vērā!</div></div>
<div class="par"><div class="verse" verse="8"><div class="verse-label">8</div>Ja bezdievji zaļo kā zāle un visi ļaundari zied, tad tomēr viņi tiks izdeldēti uz mūžu mūžiem.</div></div>
<div class="par"><div class="verse" verse="9"><div class="verse-label">9</div>Bet Tu, Kungs, esi tas augstākais mūžīgi!</div></div>
<div class="par"><div class="verse" verse="10"><div class="verse-label">10</div>Jo patiešām Tavi ienaidnieki, Kungs, tiešām Tavi ienaidnieki iet bojā, visi ļaundari tiek izkliedēti.</div></div>
<div class="par"><div class="verse" verse="11"><div class="verse-label">11</div>Bet Tu paaugstini manu ragu kā meža vērša ragu; Tu mani svaidi ar svaigu eļļu.</div></div>
<div class="par"><div class="verse" verse="12"><div class="verse-label">12</div>Mana acs raugās priecīgi uz maniem ienaidniekiem, un manas ausis iepriecinās vēsts par to ļauno ļaužu likteni, kas pret mani saceļas.</div></div>
<div class="par"><div class="verse" verse="13"><div class="verse-label">13</div>Taisnais zaļo kā palma, aug kā Libanona ciedrs;</div></div>
<div class="par"><div class="verse" verse="14"><div class="verse-label">14</div>dēstīti Tā Kunga namā, viņi zaļo mūsu Dieva pagalmos.</div></div>
<div class="par"><div class="verse" verse="15"><div class="verse-label">15</div>Vēl vecumā viņi nes augļus, ir sulīgi un zaļi,</div></div>
<div class="par"><div class="verse" verse="16"><div class="verse-label">16</div>lai paustu, ka Tas Kungs ir taisns, mana patvēruma klints, un tajā nav netaisnības.</div></div>
    </body>
</html>
