
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dievs Kungs, Tu atriebējs Dievs, Tu atriebējs, parādies!</div></div>
<div class="par"><div class="verse" verse="2"><div class="verse-label">2</div>Celies, Tu pasaules tiesnesi, atmaksā lepnajiem viņu darbus!</div></div>
<div class="par"><div class="verse" verse="3"><div class="verse-label">3</div>Cik ilgi, Kungs, bezdievji, cik ilgi bezdievji priecāsies?</div></div>
<div class="par"><div class="verse" verse="4"><div class="verse-label">4</div>Cik ilgi viņi runās, pārgalvīgi lielīdamies, cik ilgi visi ļaundari daudzinās sevi?</div></div>
<div class="par"><div class="verse" verse="5"><div class="verse-label">5</div>Viņi samin, ak, Kungs, Tavu tautu un apspiež Tavu mantojumu.</div></div>
<div class="par"><div class="verse" verse="6"><div class="verse-label">6</div>Viņi nokauj atraitnes un svešiniekus, viņi nogalina bārus</div></div>
<div class="par"><div class="verse" verse="7"><div class="verse-label">7</div>un saka:"Tas Kungs to neredz, un Jēkaba Dievs to nemana."</div></div>
<div class="par"><div class="verse" verse="8"><div class="verse-label">8</div>Lieciet to vērā, jūs bezprātīgie tautā un jūs nelgas; kad beidzot jūs paliksit gudri?</div></div>
<div class="par"><div class="verse" verse="9"><div class="verse-label">9</div>Kas ausi ir dēstījis, vai tas nedzird? Kas aci ir veidojis, vai tas neredz?</div></div>
<div class="par"><div class="verse" verse="10"><div class="verse-label">10</div>Kas tautas audzina un pamāca, vai tas lai nesoda - Viņš, kas cilvēkiem māca atziņu?</div></div>
<div class="par"><div class="verse" verse="11"><div class="verse-label">11</div>Tas Kungs zina cilvēku domas, ka tās ir tikai dvesma.</div></div>
<div class="par"><div class="verse" verse="12"><div class="verse-label">12</div>Svētīgs tas cilvēks, ko Tu, Kungs, audzini un ar Savu bauslību pamāci,</div></div>
<div class="par"><div class="verse" verse="13"><div class="verse-label">13</div>lai viņš paciešas ļaunajās dienās, kamēr bezdievim bedri izraks,</div></div>
<div class="par"><div class="verse" verse="14"><div class="verse-label">14</div>jo Tas Kungs neatstums Savu tautu un neatstās Savu mantojumu,</div></div>
<div class="par"><div class="verse" verse="15"><div class="verse-label">15</div>un pie taisnības atgriezīsies Viņa tiesa, un Viņam sekos visi sirdī skaidrie.</div></div>
<div class="par"><div class="verse" verse="16"><div class="verse-label">16</div>Kas mani aizstāv pret netaisniem? Kas stāv man klāt pret ļaundariem?</div></div>
<div class="par"><div class="verse" verse="17"><div class="verse-label">17</div>Ja Tas Kungs nebūtu mans palīgs, tad jau sen mana dvēsele dusētu klusēšanas zemē.</div></div>
<div class="par"><div class="verse" verse="18"><div class="verse-label">18</div>Katrreiz, kad es domāju: mana kāja slīdēs,- tad Tava žēlastība, ak, Kungs, mani saturēja;</div></div>
<div class="par"><div class="verse" verse="19"><div class="verse-label">19</div>kad man ir daudz sirdēstu, tad Tavs mierinājums arvien iepriecina manu dvēseli.</div></div>
<div class="par"><div class="verse" verse="20"><div class="verse-label">20</div>Vai Tev par sabiedroto būtu kļuvis ar nelaimi apdvests netaisna tiesneša krēsls, kas pazudina cilvēku, sagrozīdams likumu un tā taisnības vietā radīdams netaisnību?</div></div>
<div class="par"><div class="verse" verse="21"><div class="verse-label">21</div>Viņi vēršas visi kopā pret taisnā dzīvību un notiesā uz nāvi nenoziedzīgas asinis.</div></div>
<div class="par"><div class="verse" verse="22"><div class="verse-label">22</div>Bet Tas Kungs man ir kļuvis par stipru pili un mans Dievs par klinti, kur paglābties;</div></div>
<div class="par"><div class="verse" verse="23"><div class="verse-label">23</div>Viņš liks krist viņu bezdievībai atpakaļ uz viņiem pašiem, tiešām, Tas Kungs, mūsu Dievs, viņus izdeldēs!</div></div>
    </body>
</html>
