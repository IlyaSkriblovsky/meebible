
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs runāja uz Mozu:</div></div>
<div class="par"><div class="verse" verse="2"><div class="verse-label">2</div>"Pavēli Israēla bērniem un saki tiem: kad jūs ieiesit Kānaāna zemē, tad tā būs tā zeme, kas jums kritīs par īpašumu, Kānaāna zeme pēc savām robežām:</div></div>
<div class="par"><div class="verse" verse="3"><div class="verse-label">3</div>dienvidu galā lai paliek Cina tuksnesis, stiepdamies garām Edomai, un lai jums dienvidu robeža austrumos sākas Sāls jūras dienvidu galā.</div></div>
<div class="par"><div class="verse" verse="4"><div class="verse-label">4</div>Un tad lai robeža met līkumu no Negeba uz Akrābu kalniem un sniedzas līdz Cina tuksnesim, kur tā beigtos dienvidos no Kadeš-Barneas. Tad lai tā pāriet uz Hacar-Adaru, lai no turienes sniegtos pāri uz Acmonu;</div></div>
<div class="par"><div class="verse" verse="5"><div class="verse-label">5</div>no Acmonas lai robeža iet ar līkumu uz Ēģiptes upi un beidzas virzienā uz Rietumu jūru.</div></div>
<div class="par"><div class="verse" verse="6"><div class="verse-label">6</div>Vakara pusē lai Lielā jūra jums ir par robežu, tā lai jums ir robeža rietumos.</div></div>
<div class="par"><div class="verse" verse="7"><div class="verse-label">7</div>Un šī lai ir jūsu ziemeļu robeža: no Lielās jūras velciet to pāri uz Hora kalnu;</div></div>
<div class="par"><div class="verse" verse="8"><div class="verse-label">8</div>no Hora kalna velciet to virzienā uz Hamatu, un lai tās beigas sniedzas pret Cedadu.</div></div>
<div class="par"><div class="verse" verse="9"><div class="verse-label">9</div>Bet robeža lai vēl stiepjas virzienā uz Sipronu, un tās gals lai ir Ēnana ciems; šī lai ir jūsu ziemeļu robeža.</div></div>
<div class="par"><div class="verse" verse="10"><div class="verse-label">10</div>Un austrumos nospraudiet savu robežu no Ēnana ciema uz Šefanu.</div></div>
<div class="par"><div class="verse" verse="11"><div class="verse-label">11</div>Šī robeža lai aizstiepjas no Šefana lejup uz Riblu austrumos no Ajinas; tālāk lai robeža skar Kinneretas ezera austrumu krastu,</div></div>
<div class="par"><div class="verse" verse="12"><div class="verse-label">12</div>ved lejup gar Jordānas upi un lai izbeidzas ar Sāls jūru. Tāda lai jums izskatās jūsu zeme un tās robežas visapkārt."</div></div>
<div class="par"><div class="verse" verse="13"><div class="verse-label">13</div>Tad Mozus vēl norādīja Israēla bērniem un sacīja: "Šī ir tā zeme, kuru jūs savā starpā sadalīsit par īpašumu, meslus mezdami, kā Tas Kungs to ir pavēlējis, deviņām ciltīm un atlikušajai pusciltij,</div></div>
<div class="par"><div class="verse" verse="14"><div class="verse-label">14</div>jo Rūbena cilts pēc saviem tēvu namiem un Gada cilts pēc saviem tēvu namiem, un arī Manases puscilts ir jau savus īpašumus saņēmušas.</div></div>
<div class="par"><div class="verse" verse="15"><div class="verse-label">15</div>Šīs divarpus ciltis ir jau savus īpašumus saņēmušas viņpus Jordānas pretī Jērikai austrumu virzienā pret saules lēktu."</div></div>
<div class="par"><div class="verse" verse="16"><div class="verse-label">16</div>Un Tas Kungs runāja uz Mozu:</div></div>
<div class="par"><div class="verse" verse="17"><div class="verse-label">17</div>"Šie ir to vīru vārdi, kas starp jums šo zemi sadalīs: priesteris Ēleāzars un Jozua, Nūna dēls,</div></div>
<div class="par"><div class="verse" verse="18"><div class="verse-label">18</div>un pieaiciniet klāt no katras cilts pa vienam vadonim zemes sadalīšanai.</div></div>
<div class="par"><div class="verse" verse="19"><div class="verse-label">19</div>Un šie ir to vīru vārdi: Jūdas ciltij - Kālebs, Jefunnas dēls;</div></div>
<div class="par"><div class="verse" verse="20"><div class="verse-label">20</div>Simeona bērnu ciltij - Samuēls, Amihuda dēls;</div></div>
<div class="par"><div class="verse" verse="21"><div class="verse-label">21</div>Benjamīna bērnu ciltij - Eldads, Kislona dēls;</div></div>
<div class="par"><div class="verse" verse="22"><div class="verse-label">22</div>un no Dana bērnu cilts - vadonis Bukijs, Joglija dēls;</div></div>
<div class="par"><div class="verse" verse="23"><div class="verse-label">23</div>no Jāzepa bērnu cilts, no Manases cilts - vadonis Hāniēls, Ēfoda dēls;</div></div>
<div class="par"><div class="verse" verse="24"><div class="verse-label">24</div>no Efraima bērnu cilts - vadonis Kemuēls, Šiftana dēls;</div></div>
<div class="par"><div class="verse" verse="25"><div class="verse-label">25</div>no Zebulona bērnu cilts - vadonis Ēlisafans, Parnana dēls;</div></div>
<div class="par"><div class="verse" verse="26"><div class="verse-label">26</div>no Isašara bērnu cilts - vadonis Paltiēls, Azana dēls;</div></div>
<div class="par"><div class="verse" verse="27"><div class="verse-label">27</div>no Ašera bērnu cilts - vadonis Ahihuds, Selomija dēls;</div></div>
<div class="par"><div class="verse" verse="28"><div class="verse-label">28</div>un no Naftaļa bērnu cilts - vadonis Pedahēls, Amihuda dēls."</div></div>
<div class="par"><div class="verse" verse="29"><div class="verse-label">29</div>Šie ir tie, kuriem Tas Kungs pavēlēja sadalīt īpašumu Israēla bērniem Kānaāna zemē.</div></div>
    </body>
</html>
