
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Alelujā! Teiciet jūs, Tā Kunga kalpi, teiciet Tā Kunga Vārdu!</div></div>
<div class="par"><div class="verse" verse="2"><div class="verse-label">2</div>Slavēts lai ir Tā Kunga Vārds no šā laika mūžīgi mūžam!</div></div>
<div class="par"><div class="verse" verse="3"><div class="verse-label">3</div>No saules lēkta līdz tās rietam slavēts lai ir Tā Kunga Vārds!</div></div>
<div class="par"><div class="verse" verse="4"><div class="verse-label">4</div>Tas Kungs Savā diženumā ir augstāks par visām tautām, Viņa godība paceļas pāri pār debesīm.</div></div>
<div class="par"><div class="verse" verse="5"><div class="verse-label">5</div>Kas ir tāds kā Tas Kungs, mūsu Dievs, kas mājo augstībā,</div></div>
<div class="par"><div class="verse" verse="6"><div class="verse-label">6</div>kas noskatās no augšas uz debesīm un uz zemi!</div></div>
<div class="par"><div class="verse" verse="7"><div class="verse-label">7</div>Viņš paceļ no pīšļiem un paaugstina nabaga nelaimīgo no dzīves dubļiem,</div></div>
<div class="par"><div class="verse" verse="8"><div class="verse-label">8</div>lai nosēdinātu viņu blakus dižciltīgajiem, viņa tautas dižciltīgajiem.</div></div>
<div class="par"><div class="verse" verse="9"><div class="verse-label">9</div>Viņš dod bezbērnu sievai vietu un tiesu namā, ka viņa kļūst laimīga bērnu māte. Alelujā!</div></div>
    </body>
</html>
