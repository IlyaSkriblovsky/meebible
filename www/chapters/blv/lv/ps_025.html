
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma. Uz Tevi, Kungs, es paceļu savu dvēseli,</div></div>
<div class="par"><div class="verse" verse="2"><div class="verse-label">2</div>mans Dievs, uz Tevi es ceru, nepamet mani kaunā, lai mani ienaidnieki par mani nepriecājas.</div></div>
<div class="par"><div class="verse" verse="3"><div class="verse-label">3</div>Tiešām, neviens, kas uz Tevi gaida, nepaliks kaunā. Kaunā paliek tie, kas vieglprātīgi Tevi atstāj.</div></div>
<div class="par"><div class="verse" verse="4"><div class="verse-label">4</div>Kungs, dari man zināmus Tavus ceļus, māci man Tavas tekas!</div></div>
<div class="par"><div class="verse" verse="5"><div class="verse-label">5</div>Vadi mani Tavā patiesībā un māci mani, jo Tu esi mans Dievs, kas palīdz. Uz Tevi es gaidu vienumēr.</div></div>
<div class="par"><div class="verse" verse="6"><div class="verse-label">6</div>Piemini, Kungs, Savu laipnību, Savu žēlsirdību un žēlastību, kas ir mūžīga.</div></div>
<div class="par"><div class="verse" verse="7"><div class="verse-label">7</div>Nepiemini manus jaunības grēkus un pārkāpumus, bet piemini mani pēc Savas žēlastības Savā lielajā laipnībā, ak, Kungs!</div></div>
<div class="par"><div class="verse" verse="8"><div class="verse-label">8</div>Tas Kungs ir laipnīgs un taisns, tāpēc Viņš atgriež grēciniekus uz pareiza ceļa.</div></div>
<div class="par"><div class="verse" verse="9"><div class="verse-label">9</div>Pazemīgos Viņš vada Savā taisnībā, un tiem, kas pazemoti, Viņš māca Savu ceļu.</div></div>
<div class="par"><div class="verse" verse="10"><div class="verse-label">10</div>Visi Tā Kunga ceļi ir žēlastība un uzticība tiem, kas tur Viņa derību un Viņa liecības.</div></div>
<div class="par"><div class="verse" verse="11"><div class="verse-label">11</div>Tava Vārda dēļ, ak, Kungs, piedod man manu noziegumu, jo tas ir liels!</div></div>
<div class="par"><div class="verse" verse="12"><div class="verse-label">12</div>Kas ir tas vīrs, kas To Kungu bīstas? Tam Viņš māca ceļu, pa kuru tam jāstaigā.</div></div>
<div class="par"><div class="verse" verse="13"><div class="verse-label">13</div>Pats viņš baudīs labumu, un viņa dzimums iemantos zemi.</div></div>
<div class="par"><div class="verse" verse="14"><div class="verse-label">14</div>Tā Kunga draudzība ir ar tiem, kas Viņu bīstas, un Viņa derība ar viņiem vedīs viņus pie īstās atziņas.</div></div>
<div class="par"><div class="verse" verse="15"><div class="verse-label">15</div>Manas acis raugās uz To Kungu vienumēr, jo Viņš manu kāju izvelk no tīkla režģiem.</div></div>
<div class="par"><div class="verse" verse="16"><div class="verse-label">16</div>Pievērsies man un esi žēlīgs, jo es esmu vientulis un lielās bēdās!</div></div>
<div class="par"><div class="verse" verse="17"><div class="verse-label">17</div>Bailība pārņem manu sirdi, izved mani no manām bēdām!</div></div>
<div class="par"><div class="verse" verse="18"><div class="verse-label">18</div>Uzlūko manu postu un manas mokas un piedod visus manus grēkus!</div></div>
<div class="par"><div class="verse" verse="19"><div class="verse-label">19</div>Apskati manus ienaidniekus, cik viņu daudz un ar kādu nekautrīgu niknumu viņi mani ienīst!</div></div>
<div class="par"><div class="verse" verse="20"><div class="verse-label">20</div>Pasargi manu dvēseli un izglāb mani, nepamet mani kaunā, jo uz Tevi es paļaujos!</div></div>
<div class="par"><div class="verse" verse="21"><div class="verse-label">21</div>Sirds skaidrība un taisnība lai mani sargā, jo es gaidu uz Tevi, ak, Kungs!</div></div>
<div class="par"><div class="verse" verse="22"><div class="verse-label">22</div>Ak, Dievs, atsvabini Israēlu no visām viņa bēdām!</div></div>
    </body>
</html>
