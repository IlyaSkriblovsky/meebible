
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Pāvils, Kristus Jēzus apustulis pēc Dieva gribas ar dzīvības apsolījumu Kristū Jēzū,</div></div>
<div class="par"><div class="verse" verse="2"><div class="verse-label">2</div>Timotejam, savam mīļam dēlam: žēlastība, apžēlošana, miers no Dieva Tēva un Kristus Jēzus, mūsu Kunga.</div></div>
<div class="par"><div class="verse" verse="3"><div class="verse-label">3</div>Pateikdamies Dievam, kam es kalpoju kā mani tēvi ar skaidru sirdsapziņu, es nemitīgi pieminu tevi savās lūgšanās nakti un dienu.</div></div>
<div class="par"><div class="verse" verse="4"><div class="verse-label">4</div>Es ilgojos redzēt tevi, atcerēdamies tavas asaras, lai es taptu pilns prieka,</div></div>
<div class="par"><div class="verse" verse="5"><div class="verse-label">5</div>un pieminu tavu neliekuļoto ticību, kas papriekš mita tavā vecāmātē Loidā un tavā mātē Eunikā, bet es esmu pārliecināts - mīt arī tevī.</div></div>
<div class="par"><div class="verse" verse="6"><div class="verse-label">6</div>Aiz šā iemesla es atgādinu tev atdzīvināt Dieva žēlastības dāvanu, kas dota tev ar manu roku uzlikšanu.</div></div>
<div class="par"><div class="verse" verse="7"><div class="verse-label">7</div>Jo Dievs nav mums devis bailības garu, bet spēka, mīlestības un savaldības garu.</div></div>
<div class="par"><div class="verse" verse="8"><div class="verse-label">8</div>Tad nu nekaunies liecināt par mūsu Kungu, nedz kaunies manis, viņa gūstnieka, bet uzņemies Dieva spēkā ciešanas līdz ar mani evaņģēlija labā,</div></div>
<div class="par"><div class="verse" verse="9"><div class="verse-label">9</div>jo Dievs ir izglābis mūs un aicinājis ar svētu aicinājumu, ne pēc mūsu darbiem, bet pēc Sava nodoma un žēlastības, kas mums dota Kristū Jēzū pirms mūžīgiem laikiem,</div></div>
<div class="par"><div class="verse" verse="10"><div class="verse-label">10</div>bet tagad ir redzama tapusi, mūsu Pestītājam Kristum Jēzum parādoties, kas ir iznīcinājis nāves varu un cēlis gaismā dzīvību un neiznīcību ar evaņģēliju;</div></div>
<div class="par"><div class="verse" verse="11"><div class="verse-label">11</div>tālab es esmu iecelts par vēstnesi, apustuli un mācītāju.</div></div>
<div class="par"><div class="verse" verse="12"><div class="verse-label">12</div>Tālab es arī ciešu visu šo, bet es nekaunos, jo es zinu, kam es esmu paļāvies, un esmu pārliecināts, ka Viņš ir spēcīgs pasargāt man uzticēto mantu līdz viņai dienai.</div></div>
<div class="par"><div class="verse" verse="13"><div class="verse-label">13</div>Turi to par veselīgu mācību paraugu, ko esi dzirdējis no manis ticībā un mīlestībā, kas Kristū Jēzū;</div></div>
<div class="par"><div class="verse" verse="14"><div class="verse-label">14</div>glabā skaisto uzticēto mantu ar Svētā Gara palīdzību, kas mīt mūsos.</div></div>
<div class="par"><div class="verse" verse="15"><div class="verse-label">15</div>Tu zini to, ka ir novērsušies no manis visi, kas dzīvo Āzijā, viņu starpā Figels un Hermogens.</div></div>
<div class="par"><div class="verse" verse="16"><div class="verse-label">16</div>Lai Tas Kungs parāda žēlastību Onēsifora namam, jo viņš daudzkārt atspirdzināja mani un nekaunējās manu važu,</div></div>
<div class="par"><div class="verse" verse="17"><div class="verse-label">17</div>bet, nonācis Romā, rūpīgi meklēja mani un atrada.</div></div>
<div class="par"><div class="verse" verse="18"><div class="verse-label">18</div>Lai Tas Kungs dod viņam atrast apžēlošanu pie Tā Kunga viņā dienā. Un, cik daudz viņš Efezā kalpojis, to tu pats zini labāk.</div></div>
    </body>
</html>
