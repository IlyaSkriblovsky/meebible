
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Bet tu sludini to, kas saskan ar veselīgo mācību:</div></div>
<div class="par"><div class="verse" verse="2"><div class="verse-label">2</div>lai vecākie vīri turas skaidrā prātā, cienījami, prātīgi, veselīgi ticībā, mīlestībā, izturībā;</div></div>
<div class="par"><div class="verse" verse="3"><div class="verse-label">3</div>tāpat vecākās sievas: lai izturas kā svētām pieklājas, nenododas ļaunām valodām, ne pārmērīgai vīna dzeršanai, lai māca labu,</div></div>
<div class="par"><div class="verse" verse="4"><div class="verse-label">4</div>pamāca jaunākās mīlēt vīrus un bērnus,</div></div>
<div class="par"><div class="verse" verse="5"><div class="verse-label">5</div>būt prātīgām, krietnām, labām namamātēm, paklausīt saviem vīriem, lai Dieva vārds netiktu zaimots.</div></div>
<div class="par"><div class="verse" verse="6"><div class="verse-label">6</div>Jaunākos vīrus tāpat paskubini būt prātīgiem.</div></div>
<div class="par"><div class="verse" verse="7"><div class="verse-label">7</div>Pats visur esi paraugs labos darbos, mācībā bezviltīgs un cienījams,</div></div>
<div class="par"><div class="verse" verse="8"><div class="verse-label">8</div>veselīgos vārdos nevainojams, lai tas, kas stājas pretim, paliek kaunā, nevarēdams nekā ļauna par mums sacīt.</div></div>
<div class="par"><div class="verse" verse="9"><div class="verse-label">9</div>Kalpi lai klausa saviem kungiem visās lietās, lai tie ir patīkami, nerunā pretim,</div></div>
<div class="par"><div class="verse" verse="10"><div class="verse-label">10</div>nezog, bet lai parāda pilnīgu uzticību, ka viņi visās lietās ir rota mūsu Pestītāja Dieva mācībai.</div></div>
<div class="par"><div class="verse" verse="11"><div class="verse-label">11</div>Jo ir atspīdējusi žēlastība, kas nes pestīšanu visiem cilvēkiem,</div></div>
<div class="par"><div class="verse" verse="12"><div class="verse-label">12</div>audzinādama mūs, lai, atsacīdamies no bezdievības un pasaulīgām iekārēm, prātīgi, taisni un dievbijīgi dzīvojam šinī laikā,</div></div>
<div class="par"><div class="verse" verse="13"><div class="verse-label">13</div>gaidīdami svētlaimību, uz kuru ceram, un lielā Dieva un mūsu Pestītāja Kristus Jēzus godības atspīdēšanu;</div></div>
<div class="par"><div class="verse" verse="14"><div class="verse-label">14</div>Viņš Sevi par mums nodevis, lai atpestītu mūs no visas netaisnības un šķīstītu Sev par Savas saimes ļaudīm, dedzīgiem labos darbos.</div></div>
<div class="par"><div class="verse" verse="15"><div class="verse-label">15</div>To māci, paskubini un norāj ar visu stingrību; neviens lai tevi nenicina.</div></div>
    </body>
</html>
