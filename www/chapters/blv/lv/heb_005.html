
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Jo katrs no cilvēku vidus ņemtais augstais priesteris cilvēku labā tiek iecelts kalpošanai Dievam, lai nestu dāvanas un upurus par grēkiem;</div></div>
<div class="par"><div class="verse" verse="2"><div class="verse-label">2</div>viņš var iežēloties par nezinātājiem un maldīgajiem, tāpēc ka arī viņš pats vājības apņemts.</div></div>
<div class="par"><div class="verse" verse="3"><div class="verse-label">3</div>Un tās dēļ viņam pienākas kā tautas, tā arī sevis dēļ upurēt par grēkiem.</div></div>
<div class="par"><div class="verse" verse="4"><div class="verse-label">4</div>Un neviens sev pats neņem šo godu, bet Dieva aicināts, tāpat kā Ārons.</div></div>
<div class="par"><div class="verse" verse="5"><div class="verse-label">5</div>Tāpat arī Kristus nav pats Sev piešķīris augstā priestera godu, bet Tas, kas Viņam ir teicis: Mans Dēls Tu esi, šodien Es Tevi esmu dzemdinājis.</div></div>
<div class="par"><div class="verse" verse="6"><div class="verse-label">6</div>Kā arī citā vietā Viņš saka: Tu esi priesteris mūžīgi pēc Melhisedeka kārtas. -</div></div>
<div class="par"><div class="verse" verse="7"><div class="verse-label">7</div>Savās miesas dienās ar stipru balsi un asarām Viņš ir raidījis daudz karstu lūgšanu pie Tā, kas Viņu varēja izglābt no nāves, un ir ticis atpestīts no bailēm</div></div>
<div class="par"><div class="verse" verse="8"><div class="verse-label">8</div>un, Dēls būdams, tomēr ir mācījies paklausību no tā, ko cietis.</div></div>
<div class="par"><div class="verse" verse="9"><div class="verse-label">9</div>Un, pilnību sasniedzis, Viņš ir palicis visiem, kas Viņam paklausa, par mūžīgās pestīšanas gādnieku,</div></div>
<div class="par"><div class="verse" verse="10"><div class="verse-label">10</div>Dieva nosaukts par augsto priesteri pēc Melhisedeka kārtas.</div></div>
<div class="par"><div class="verse" verse="11"><div class="verse-label">11</div>Par to mums būtu daudz ko runāt, bet ir grūti darīt to saprotamu, tāpēc ka jūs esat kūtri palikuši dzirdēt.</div></div>
<div class="par"><div class="verse" verse="12"><div class="verse-label">12</div>Jo, lai gan laika ziņā jums pašiem pienākas būt tiem, kas māca, jums atkal vajadzīgs kāds, kas jums māca Dieva vārdu pirmsākumus, un esat tapuši par tādiem, kam vajag piena, ne cietas barības.</div></div>
<div class="par"><div class="verse" verse="13"><div class="verse-label">13</div>Jo katrs, kas bauda pienu, ir taisnības vārda nepratējs, jo tas ir bērns.</div></div>
<div class="par"><div class="verse" verse="14"><div class="verse-label">14</div>Bet pilngadīgiem pienākas cieta barība, tiem, kam ir piedzīvojumi un kam prāti vingrināti izšķirt labu un ļaunu.</div></div>
    </body>
</html>
