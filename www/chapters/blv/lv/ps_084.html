
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Koraha bērnu svētceļnieku dziesma. Dziedātāju vadonim.</div></div>
<div class="par"><div class="verse" verse="2"><div class="verse-label">2</div>Cik mīlīgas ir Tavas māju vietas, ak, Kungs Cebaot!</div></div>
<div class="par"><div class="verse" verse="3"><div class="verse-label">3</div>Mana dvēsele ilgojas un tvīkst pēc Tā Kunga pagalmiem, mana sirds un mana miesa skaļi gavilē pretī dzīvajam Dievam.</div></div>
<div class="par"><div class="verse" verse="4"><div class="verse-label">4</div>Jo putniņš ir atradis māju un bezdelīga sev ligzdu, kur tā savus bērnus izperē un glabā, pie Taviem altāriem, Kungs Cebaot, mans ķēniņ un mans Dievs!</div></div>
<div class="par"><div class="verse" verse="5"><div class="verse-label">5</div>Svētīgi ir tie, kas dzīvo Tavā namā, tie Tevi slavē vienumēr! (Sela.)</div></div>
<div class="par"><div class="verse" verse="6"><div class="verse-label">6</div>Svētīgi ir tie cilvēki, kas Tevī atrod sev spēku, kam sirdīs stāv Tavi ceļi,</div></div>
<div class="par"><div class="verse" verse="7"><div class="verse-label">7</div>kas, caur raudu ieleju staigādami, to dara par avoksnainu zemi, un jau agrais lietus to pušķo ar svētību.</div></div>
<div class="par"><div class="verse" verse="8"><div class="verse-label">8</div>Viņi iet no spēka uz spēku, līdz kamēr viņi parādās Dieva priekšā Ciānā.</div></div>
<div class="par"><div class="verse" verse="9"><div class="verse-label">9</div>Kungs, Dievs Cebaot, klausi manu lūgšanu, ņem to vērā, Jēkaba Dievs! (Sela.)</div></div>
<div class="par"><div class="verse" verse="10"><div class="verse-label">10</div>Ak, Dievs, mūsu vairogs, skaties šurp un uzlūko Sava svaidītā vaigu!</div></div>
<div class="par"><div class="verse" verse="11"><div class="verse-label">11</div>Tiešām, viena diena Tavos pagalmos ir labāka nekā tūkstoš citas! Stāvēt pie Dieva nama sliekšņa ir labāk nekā mājot bezdievības mājokļos!</div></div>
<div class="par"><div class="verse" verse="12"><div class="verse-label">12</div>Jo saule un vairogs ir Tas Kungs, mūsu Dievs, Viņš dod žēlastību un godu. Tas Kungs neaizliedz nekādu labumu tiem, kas nenoziedzībā staigā.</div></div>
<div class="par"><div class="verse" verse="13"><div class="verse-label">13</div>Kungs Cebaot, svētīgs ir tas cilvēks, kas uz Tevi paļaujas!</div></div>
    </body>
</html>
