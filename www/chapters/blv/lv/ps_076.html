
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziesma dziedātāju vadonim, ar cītarām. Asafa psalms.</div></div>
<div class="par"><div class="verse" verse="2"><div class="verse-label">2</div>Dievs ir visu atzīts Jūdā, Israēlā Viņa Vārds ir liels,</div></div>
<div class="par"><div class="verse" verse="3"><div class="verse-label">3</div>un Salemā bija Viņa telts, un Ciānā bija Viņa mājoklis.</div></div>
<div class="par"><div class="verse" verse="4"><div class="verse-label">4</div>Tur Viņš salauza stopu bultas, vairogu, zobenu un visādus kara piederumus. (Sela.)</div></div>
<div class="par"><div class="verse" verse="5"><div class="verse-label">5</div>Spožāks un varenāks esi Tu par tiem kalniem, kur laupījumu sakrāj.</div></div>
<div class="par"><div class="verse" verse="6"><div class="verse-label">6</div>Savā sirdī lepnie karotāji ir aplaupīti un guļ savā nāves miegā; visiem drošsirdīgajiem ļaudīm pagura rokas.</div></div>
<div class="par"><div class="verse" verse="7"><div class="verse-label">7</div>No Tava draudu sauciena, Jēkaba Dievs, krita gar zemi apstulbuši zirgi ar visiem ratiem.</div></div>
<div class="par"><div class="verse" verse="8"><div class="verse-label">8</div>Tu esi briesmīgs, un kas gan pastāvēs Tavā priekšā Tavā dusmu laikā?</div></div>
<div class="par"><div class="verse" verse="9"><div class="verse-label">9</div>No debesīm Tu pasludināji tiesas noturēšanu: tad zeme iztrūkās, tapa klusa,</div></div>
<div class="par"><div class="verse" verse="10"><div class="verse-label">10</div>kad Dievs piecēlās tiesas spriedumam, lai palīdzētu visiem nospiestajiem virs zemes. (Sela.)</div></div>
<div class="par"><div class="verse" verse="11"><div class="verse-label">11</div>Pat cilvēku bardzība kalpo Tavam godam, un ar visukarstām dusmām Tu apjozies.</div></div>
<div class="par"><div class="verse" verse="12"><div class="verse-label">12</div>Dodiet solījumu un pildiet to Tam Kungam, savam Dievam! Visi, kas ap Viņu, lai nes dāvanas Viņam, bijājamam Dievam.</div></div>
<div class="par"><div class="verse" verse="13"><div class="verse-label">13</div>Viņš salauž lielo kungu lepnības garu un iedveš bijību pasaules ķēniņiem.</div></div>
    </body>
</html>
