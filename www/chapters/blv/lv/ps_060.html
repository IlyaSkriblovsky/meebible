
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim pēc meldijas "Lilija ir liecība". Dāvida "miktam" mācībai,</div></div>
<div class="par"><div class="verse" verse="2"><div class="verse-label">2</div>kad viņš karoja ar Mezopotāmijas aramiešiem un ar Cobas aramiešiem un kad Joābs atgriezās un sakāva divpadsmit tūkstošus edomiešu vīru Sāls ielejā.</div></div>
<div class="par"><div class="verse" verse="3"><div class="verse-label">3</div>Dievs, Tu esi mūs atmetis, mūs izklīdinājis, Tu esi dusmojies, iepriecini mūs atkal!</div></div>
<div class="par"><div class="verse" verse="4"><div class="verse-label">4</div>Tu esi tricinājis zemi, esi licis tai saplaisāt, saliedē šīs plaisas, jo tā līgojas!</div></div>
<div class="par"><div class="verse" verse="5"><div class="verse-label">5</div>Tu Savai tautai esi licis pieredzēt daudz grūtību, esi mūs dzirdinājis ar skurbuma vīnu.</div></div>
<div class="par"><div class="verse" verse="6"><div class="verse-label">6</div>Tiem, kas Tevi bīstas, Tu esi devis karogu, lai viņi zem tā pulcētos un izbēgtu no ienaidnieka stopa. (Sela.)</div></div>
<div class="par"><div class="verse" verse="7"><div class="verse-label">7</div>Lai tavi mīļie taptu izglābti, palīdzi ar Savu labo roku un uzklausi mūs!</div></div>
<div class="par"><div class="verse" verse="8"><div class="verse-label">8</div>Dievs ir sacījis Savā svētumā:"Es gavilēšu, Es sadalīšu Sihemu un pārmērīšu Sukotas ieleju.</div></div>
<div class="par"><div class="verse" verse="9"><div class="verse-label">9</div>Man pieder Gileāda, un Mans ir Manase, un Efraims ir Manas galvas bruņas, un Jūda - Mans valdnieka zizlis.</div></div>
<div class="par"><div class="verse" verse="10"><div class="verse-label">10</div>Moābs ir Mans mazgājamais trauks, pār Edomu Es sviedīšu Savu kurpi, pāri filistiešu zemei Es likšu atskanēt uzvaras saucienam!"</div></div>
<div class="par"><div class="verse" verse="11"><div class="verse-label">11</div>Kas mani vedīs uz stipro pilsētu? Kas mani pavadīs līdz Edomam?</div></div>
<div class="par"><div class="verse" verse="12"><div class="verse-label">12</div>Vai Tu, Dievs, neesi mūs atmetis un tāpēc neesi izgājis karā kopā ar mūsu karapulkiem?</div></div>
<div class="par"><div class="verse" verse="13"><div class="verse-label">13</div>Sniedz mums palīdzību pret ienaidniekiem, jo cilvēku palīdzība nav nekas!</div></div>
<div class="par"><div class="verse" verse="14"><div class="verse-label">14</div>Ar Dievu mēs darīsim varoņdarbus, Viņš samīs pīšļos mūsu ienaidniekus!</div></div>
    </body>
</html>
