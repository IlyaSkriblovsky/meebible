
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. No korahītu dziesmām.</div></div>
<div class="par"><div class="verse" verse="2"><div class="verse-label">2</div>Kā briedis brēc pēc ūdens upēm, tā mana dvēsele brēc, ak, Dievs, pēc Tevis!</div></div>
<div class="par"><div class="verse" verse="3"><div class="verse-label">3</div>Mana dvēsele slāpst pēc Dieva, pēc dzīvā Dieva. Kad es nokļūšu tur, kur es varēšu parādīties Dieva vaiga priekšā?</div></div>
<div class="par"><div class="verse" verse="4"><div class="verse-label">4</div>Manas asaras ir mana barība dienām un naktīm, tādēļ ka vienmēr ļaudis uz mani saka: kur ir tavs Dievs?</div></div>
<div class="par"><div class="verse" verse="5"><div class="verse-label">5</div>Par to man tīkas domāt, kad sirds ir pilna, kā es kādreiz ticīgo pulkā gāju Dieva namā ar skaņām gavilēm un slavas dziesmām svētceļotāju vidū.</div></div>
<div class="par"><div class="verse" verse="6"><div class="verse-label">6</div>Kāpēc tu esi tik izmisusi, mana dvēsele, un tik nemiera pilna manī? Ceri uz Dievu! Jo es Viņam vēl pateikšos, savam glābējam un savam Dievam!</div></div>
<div class="par"><div class="verse" verse="7"><div class="verse-label">7</div>Mana dvēsele ir izmisusi, tāpēc es Tevi pieminu, būdams gan zemēs pie Jordānas un Hermona kalnāja, gan arī Micarkalnā.</div></div>
<div class="par"><div class="verse" verse="8"><div class="verse-label">8</div>Vieni plūdi nomaina otrus plūdus, Taviem ūdeņiem krācot; visas Tavas bangas un Tavi viļņi iet pāri par manu galvu.</div></div>
<div class="par"><div class="verse" verse="9"><div class="verse-label">9</div>Dienā es saucu:"Kungs, neliedz man Savu žēlastību!" Un naktī es raidu savu dziesmu, savu lūgšanu pie savas dzīvības Dieva.</div></div>
<div class="par"><div class="verse" verse="10"><div class="verse-label">10</div>Es saucu uz Dievu: "Mana stiprā klints, kāpēc Tu mani esi aizmirsis? Kāpēc mans gājiens norit ciešanās un ienaidnieka spaidos?"</div></div>
<div class="par"><div class="verse" verse="11"><div class="verse-label">11</div>Galīgi salauzts jūtos visos savos locekļos, kad mani ienaidnieki mani nievā, kad viņi atkal un atkal uz mani saka:"Kur nu ir tavs Dievs?"</div></div>
<div class="par"><div class="verse" verse="12"><div class="verse-label">12</div>Kāpēc tu esi tik izmisusi, mana dvēsele, un tik nemiera pilna manī? Ceri uz Dievu, jo es Viņam vēl pateikšos, savam glābējam un savam Dievam!</div></div>
    </body>
</html>
