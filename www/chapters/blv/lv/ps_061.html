
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Stīgu mūzikas vadītājam. Dāvida dziesma.</div></div>
<div class="par"><div class="verse" verse="2"><div class="verse-label">2</div>Klausi, ak, Dievs, manu skaļo saucienu, ņem vērā manu lūgšanu!</div></div>
<div class="par"><div class="verse" verse="3"><div class="verse-label">3</div>No zemes gala es Tevi saucu savas sirds tvīksmē, pacel mani uz klintskalnu, kas augstāks par mani,</div></div>
<div class="par"><div class="verse" verse="4"><div class="verse-label">4</div>jo Tu esi mans patvērums, stiprs tornis pret ienaidniekiem,</div></div>
<div class="par"><div class="verse" verse="5"><div class="verse-label">5</div>es gribētu mājot Tavā teltī mūžīgi, patverties Tavu spārnu paēnā! (Sela.)</div></div>
<div class="par"><div class="verse" verse="6"><div class="verse-label">6</div>Jo Tu, Dievs, klausi manus solījumus, dod mantojumu man kā vienam no tiem, kas Tavu Vārdu bīstas.</div></div>
<div class="par"><div class="verse" verse="7"><div class="verse-label">7</div>Vairo ķēniņa dzīvības dienas, lai viņa mūža laiks turpinās no paaudzes uz paaudzi!</div></div>
<div class="par"><div class="verse" verse="8"><div class="verse-label">8</div>Lai viņš sēž tronī Dieva priekšā mūžīgi. Parādi viņam žēlastību un uzticību, kas lai viņu pasargā!</div></div>
<div class="par"><div class="verse" verse="9"><div class="verse-label">9</div>Tad es dziedāšu Tavam Vārdam mūžīgi, maksāšu savus solījumus diendienā.</div></div>
    </body>
</html>
