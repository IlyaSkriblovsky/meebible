
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Bet pēc sabata, pirmajai nedēļas dienai austot, Marija Magdalēna un otra Marija nāca kapu apraudzīt.</div></div>
<div class="par"><div class="verse" verse="2"><div class="verse-label">2</div>Un redzi, notika liela zemestrīce, jo Tā Kunga eņģelis nāca no debesīm, piegājis novēla akmeni no durvīm un sēdās tam virsū.</div></div>
<div class="par"><div class="verse" verse="3"><div class="verse-label">3</div>Un viņa izskats bija kā zibens un viņa drēbes baltas kā sniegs.</div></div>
<div class="par"><div class="verse" verse="4"><div class="verse-label">4</div>Bet sargi drebēja aiz bailēm un kļuva kā miruši.</div></div>
<div class="par"><div class="verse" verse="5"><div class="verse-label">5</div>Bet eņģelis uzrunāja sievas, sacīdams: "Nebīstieties, jo es zinu, ka jūs meklējat Jēzu, krustā sisto.</div></div>
<div class="par"><div class="verse" verse="6"><div class="verse-label">6</div>Viņš nav šeitan, jo Viņš ir augšāmcēlies, kā Viņš sacījis. Nāciet šurp un raugait to vietu, kur Viņš gulēja.</div></div>
<div class="par"><div class="verse" verse="7"><div class="verse-label">7</div>Un eita steigšus un sakait Viņa mācekļiem, ka Viņš ir no miroņiem augšāmcēlies; un redzi, Viņš jums pa priekšu noiesuz Galileju, tur jūs Viņu redzēsit. Redzi, es jums to esmu sacījis."</div></div>
<div class="par"><div class="verse" verse="8"><div class="verse-label">8</div>Un tās steigšus izgāja no kapa ar bailēm un ar lielu prieku un tecēja to vēstīt Viņa mācekļiem.</div></div>
<div class="par"><div class="verse" verse="9"><div class="verse-label">9</div>Un redzi, Jēzus nāca tām pretim un sacīja: "Esiet sveicinātas!" Bet tās piegāja pie Viņa, apkampa Viņa kājas un krita Viņa priekšā pie zemes.</div></div>
<div class="par"><div class="verse" verse="10"><div class="verse-label">10</div>Tad Jēzus saka uz tām: "Nebīstieties, eita un sakait to Maniem brāļiem, lai viņi noiet uz Galileju, un tur viņi Mani redzēs."</div></div>
<div class="par"><div class="verse" verse="11"><div class="verse-label">11</div>Bet, Viņam aizejot, redzi, kādi no sargiem atnāca pilsētā un pastāstīja augstajiem priesteriem visu, kas bija noticis.</div></div>
<div class="par"><div class="verse" verse="12"><div class="verse-label">12</div>Un tie sapulcējās ar vecajiem, nolēma bagātīgi dot kareivjiem naudu</div></div>
<div class="par"><div class="verse" verse="13"><div class="verse-label">13</div>un tos pamācīja: "Sakiet, ka Viņa mācekļi naktī atnāca un, mums guļot, Viņu nozaga.</div></div>
<div class="par"><div class="verse" verse="14"><div class="verse-label">14</div>Un, ja tas zemes pārvaldniekam taptu zināms, mēs viņu gan nomierināsim un gādāsim par to, ka jums nekas nenotiek."</div></div>
<div class="par"><div class="verse" verse="15"><div class="verse-label">15</div>Un sargi ņēma naudu un darīja, kā bija mācīti. Un šī valoda ir izpaudusies starp jūdiem līdz šai dienai.</div></div>
<div class="par"><div class="verse" verse="16"><div class="verse-label">16</div>Bet Viņa vienpadsmit mācekļi nogāja uz Galileju, uz to kalnu, kur Jēzus tiem bija pavēlējis.</div></div>
<div class="par"><div class="verse" verse="17"><div class="verse-label">17</div>Un, kad tie Viņu redzēja, tie nokrita Viņa priekšā ceļos, bet citi šaubījās.</div></div>
<div class="par"><div class="verse" verse="18"><div class="verse-label">18</div>Un Jēzus piegāja pie tiem un uzrunāja tos, sacīdams: "Man ir dota visa vara debesīs un virs zemes.</div></div>
<div class="par"><div class="verse" verse="19"><div class="verse-label">19</div>Tāpēc eita un darait par mācekļiem visas tautas, tās kristīdami Tēva, Dēla un Svētā Gara Vārdā,</div></div>
<div class="par"><div class="verse" verse="20"><div class="verse-label">20</div>tās mācīdami turēt visu, ko Es jums esmu pavēlējis. Un redzi, Es esmu pie jums ik dienas līdz pasaules galam."</div></div>
    </body>
</html>
