
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un otri mesli krita Simeonam, Simeona bērnu ciltij, pēc viņu dzimtām; un viņiem krita īpašuma daļa Jūdas bērnu īpašumu vidū.</div></div>
<div class="par"><div class="verse" verse="2"><div class="verse-label">2</div>Un viņu īpašums bija: Bēršeba, Šeba un Molada,</div></div>
<div class="par"><div class="verse" verse="3"><div class="verse-label">3</div>Hacar-Šuala, Bela un Ecema,</div></div>
<div class="par"><div class="verse" verse="4"><div class="verse-label">4</div>Eltolada, Betula un Horma,</div></div>
<div class="par"><div class="verse" verse="5"><div class="verse-label">5</div>Ciklaga, Bet-Markabota un Hacar-Sūsa,</div></div>
<div class="par"><div class="verse" verse="6"><div class="verse-label">6</div>Bet-Lebaota, kā arī Šaruhena - pavisam kopā trīspadsmit pilsētas ar to ciemiem;</div></div>
<div class="par"><div class="verse" verse="7"><div class="verse-label">7</div>Ajina, Rimona, Etera un Ašana - četras pilsētas ar ciemiem,</div></div>
<div class="par"><div class="verse" verse="8"><div class="verse-label">8</div>un visi ciemi šo pilsētu apgabalā līdz Baalat-Beērai un dienvidzemes Ramatai; šis bija Simeona bērnu cilts īpašums pēc viņu dzimtām.</div></div>
<div class="par"><div class="verse" verse="9"><div class="verse-label">9</div>No Jūdas bērnu daļas radās Simeona bērnu īpašums, jo Jūdas bērnu īpašuma daļa tiem bija par lielu, tāpēc arī Simeona bērni ieguva savu īpašumu Jūdas bērnu īpašuma vidū.</div></div>
<div class="par"><div class="verse" verse="10"><div class="verse-label">10</div>Un trešie mesli krita Zebulona bērniem pēc viņu dzimtām, un viņu daļas robeža stiepjas līdz Sarīdai.</div></div>
<div class="par"><div class="verse" verse="11"><div class="verse-label">11</div>Viņu robeža iet uz rietumiem augšup pret Marelu, tad tā pieskaras Dabešetai un pieiet pie upes, kas tek austrumos no Jokneāmas.</div></div>
<div class="par"><div class="verse" verse="12"><div class="verse-label">12</div>Un no Sarīdas tā pagriežas pret austrumiem, pret saules lēktu, uz Kislot-Tāboras novadu, virzās tālāk uz Daberatu un stiepjas augšup uz Jafiju.</div></div>
<div class="par"><div class="verse" verse="13"><div class="verse-label">13</div>No turienes tā iet uz austrumiem, pret saules lēktu, pāri uz Gat-Heferu un Et-Kazīnu un iznāk pie Rimona, aizsniegdama Neu.</div></div>
<div class="par"><div class="verse" verse="14"><div class="verse-label">14</div>Un šai vietai robeža iet apkārt ziemeļos no Hanatonas, un tā beidzas Jiftahēlas ielejā.</div></div>
<div class="par"><div class="verse" verse="15"><div class="verse-label">15</div>Vēl Katata, Nahalala, Šimrona, Jidala un Bētleme; divpadsmit pilsētas ar to ciemiem.</div></div>
<div class="par"><div class="verse" verse="16"><div class="verse-label">16</div>Šī ir Zebulona bērnu īpašuma daļa pēc viņu dzimtām, šīs pilsētas ar to ciemiem.</div></div>
<div class="par"><div class="verse" verse="17"><div class="verse-label">17</div>Un ceturtie mesli krita Isašaram, Isašara bērniem pēc viņu dzimtām.</div></div>
<div class="par"><div class="verse" verse="18"><div class="verse-label">18</div>Un viņu robežās bija: Jezreēla, Kesulota un Šunāma,</div></div>
<div class="par"><div class="verse" verse="19"><div class="verse-label">19</div>Hafaraima, Šiona un Anaharata,</div></div>
<div class="par"><div class="verse" verse="20"><div class="verse-label">20</div>Rabita, Kišiona un Ebeca,</div></div>
<div class="par"><div class="verse" verse="21"><div class="verse-label">21</div>Remeta, Ajin-Ganima, Ajin-Hada un Bet-Paceca.</div></div>
<div class="par"><div class="verse" verse="22"><div class="verse-label">22</div>Viņu robeža pieskaras Tābora kalnam un Šahazimai un Bet-Šemešai, un viņu robežas gals iziet pie Jordānas; sešpadsmit pilsētas ar to ciemiem.</div></div>
<div class="par"><div class="verse" verse="23"><div class="verse-label">23</div>Šis ir Isašara bērnu cilts īpašums pēc viņu dzimtām, pilsētas ar to ciemiem.</div></div>
<div class="par"><div class="verse" verse="24"><div class="verse-label">24</div>Tad piektie mesli krita Ašera bērnu ciltij pēc viņu dzimtām.</div></div>
<div class="par"><div class="verse" verse="25"><div class="verse-label">25</div>Viņu robeža gāja uz Helkatu, Haliju, Betenu, Akšafu,</div></div>
<div class="par"><div class="verse" verse="26"><div class="verse-label">26</div>Alameleku, Amgadu un Mišelu un pieskaras rietumos Karmelam un tālāk Libnatas strautam,</div></div>
<div class="par"><div class="verse" verse="27"><div class="verse-label">27</div>un tad tā griežas atpakaļ pret austrumiem uz Bet-Dagonu un pieskaras Zebulona apgabalam un Jifta-Elas lejai ziemeļos no Bet-Emekas un Negiēlai un iet uz ziemeļiem un noved pa kreisi uz Kabulu,</div></div>
<div class="par"><div class="verse" verse="28"><div class="verse-label">28</div>Ebronu, Rehobu, Hamonnu un Kanu līdz lielajai pilsētai Sidonai.</div></div>
<div class="par"><div class="verse" verse="29"><div class="verse-label">29</div>Un tad atkal šī robeža griežas pret Rāmu un līdz stipri nocietinātai pilsētai Tirai, tad uz Hosu un izbeidzas pie jūras. Klāt nāk vēl Mahaleba, Ahsiba,</div></div>
<div class="par"><div class="verse" verse="30"><div class="verse-label">30</div>tad - Uma, kā arī Afeka un Rehoba; divdesmit divas pilsētas ar to ciemiem.</div></div>
<div class="par"><div class="verse" verse="31"><div class="verse-label">31</div>Šis ir Ašera bērnu cilts īpašums pēc viņu dzimtām, pilsētas ar to ciemiem.</div></div>
<div class="par"><div class="verse" verse="32"><div class="verse-label">32</div>Un sestie mesli krita Naftaļa bērnu ciltij pēc viņu dzimtām.</div></div>
<div class="par"><div class="verse" verse="33"><div class="verse-label">33</div>Un viņu robeža iet no Helefas, no Caānanima ozola, pāri Adamī-Nekebai un Jabneēlai līdz Lakomai, un tās gals nonāk pie Jordānas.</div></div>
<div class="par"><div class="verse" verse="34"><div class="verse-label">34</div>Tālāk šī robeža pagriežas pret vakariem uz Aznot-Tāboru, un no turienes tā aiziet uz Hukoku un tad dienvidos pieskaras Zebulonam, bet Ašeram tā pieskaras rietumos un Jūdas zemēm austrumos Jordānas krastā.</div></div>
<div class="par"><div class="verse" verse="35"><div class="verse-label">35</div>Nocietinātās pilsētas bija: Cidima, Cera, Hammata, Rakota un Kinnerota,</div></div>
<div class="par"><div class="verse" verse="36"><div class="verse-label">36</div>Ādama, Rāma un Hacora,</div></div>
<div class="par"><div class="verse" verse="37"><div class="verse-label">37</div>Kedeša, Edreja un Ajin-Hacora,</div></div>
<div class="par"><div class="verse" verse="38"><div class="verse-label">38</div>Irona, Migdalēla, Horema, Bet-Anota un Bet-Šemeša; pavisam kopā deviņpadsmit pilsētas ar to ciemiem.</div></div>
<div class="par"><div class="verse" verse="39"><div class="verse-label">39</div>Šis ir Naftaļa bērnu cilts īpašums pēc viņu dzimtām, pilsētas ar to ciemiem.</div></div>
<div class="par"><div class="verse" verse="40"><div class="verse-label">40</div>Septītie mesli krita Dana bērnu ciltij pēc viņu dzimtām.</div></div>
<div class="par"><div class="verse" verse="41"><div class="verse-label">41</div>Un viņu daļas īpašumā bija: Corga, Eštaola un Īr-Šemeša,</div></div>
<div class="par"><div class="verse" verse="42"><div class="verse-label">42</div>Šaālabina, Ajalona un Jetla,</div></div>
<div class="par"><div class="verse" verse="43"><div class="verse-label">43</div>Elona, Timnata un Ekrona,</div></div>
<div class="par"><div class="verse" verse="44"><div class="verse-label">44</div>Elteka, Gibetona un Baalata,</div></div>
<div class="par"><div class="verse" verse="45"><div class="verse-label">45</div>Jehūda, Benei-Beraka un Gat-Rimona,</div></div>
<div class="par"><div class="verse" verse="46"><div class="verse-label">46</div>Mai-Jarkona un Rakona ar apgabalu virzienā uz Jafu.</div></div>
<div class="par"><div class="verse" verse="47"><div class="verse-label">47</div>Un, kad vēlāk Dana bērniem apgabals kļuva par šauru, viņi cēlās un karoja pret Lešemu, un viņi to ieņēma un kāva ar zobena asmeni, un ņēma to savā īpašumā, un apmetās tur uz dzīvi. Viņi nosauca Lešemu par Danu pēc sava tēva Dana vārda.</div></div>
<div class="par"><div class="verse" verse="48"><div class="verse-label">48</div>Šis ir Dana bērnu cilts īpašums pēc viņu dzimtām, pilsētas ar to ciemiem.</div></div>
<div class="par"><div class="verse" verse="49"><div class="verse-label">49</div>Kad Israēla bērni pabeidza zemi sadalīt pēc tās robežām, tad viņi piešķīra arī Jozuam, Nūna dēlam, īpašumu savā vidū.</div></div>
<div class="par"><div class="verse" verse="50"><div class="verse-label">50</div>Pēc Tā Kunga pavēles tie viņam deva to pilsētu, ko viņš bija sev lūdzis, proti, Timnat-Sēru Efraima kalnu zemē; viņš atjaunoja un nocietināja šo pilsētu un apmetās tur uz dzīvi.</div></div>
<div class="par"><div class="verse" verse="51"><div class="verse-label">51</div>Šie ir tie īpašumi, kurus viņiem piešķīra priesteris Ēleāzars un Jozua, Nūna dēls, kā arī Israēla bērnu cilšu galvenie, mezdami meslus Tā Kunga priekšā Šīlo nometnē pie Saiešanas telts durvīm. Un tā viņi pabeidza sadalīt zemi.</div></div>
    </body>
</html>
