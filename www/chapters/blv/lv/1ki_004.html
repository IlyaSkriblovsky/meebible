
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un ķēniņš Salamans bija ķēniņš pār visu Israēlu.</div></div>
<div class="par"><div class="verse" verse="2"><div class="verse-label">2</div>Un šie bija viņa atbildīgie darbinieki: Asarja, Cadoka dēls, bija augstais priesteris.</div></div>
<div class="par"><div class="verse" verse="3"><div class="verse-label">3</div>Elihorefs un Ahija, Šišas dēli, bija rakstveži, un Jehošafats, Ahiluda dēls, valsts padomnieks.</div></div>
<div class="par"><div class="verse" verse="4"><div class="verse-label">4</div>Un Benaja, Jojadas dēls, bija iecelts pār karapulkiem, bet Cadoks un Abjatārs bija priesteri.</div></div>
<div class="par"><div class="verse" verse="5"><div class="verse-label">5</div>Bet Asarja, Nātāna dēls, bija pārvaldnieks, un Zabuds, Nātāna dēls, bija priesteris un ķēniņam draugs.</div></div>
<div class="par"><div class="verse" verse="6"><div class="verse-label">6</div>Un Ahišars bija nama pārraugs, bet Adonirāms, Abdas dēls, bija iecelts pār tiem, kas klausības darbos.</div></div>
<div class="par"><div class="verse" verse="7"><div class="verse-label">7</div>Un Salamanam bija divpadsmit pārvaldnieku visā Israēlā, un tie apgādāja ar uzturu ķēniņu un viņa namu: katram bija jāsagādā uzturs vienu mēnesi gadā.</div></div>
<div class="par"><div class="verse" verse="8"><div class="verse-label">8</div>Un šie ir viņu vārdi: Ben-Hūrs Efraima kalnājā;</div></div>
<div class="par"><div class="verse" verse="9"><div class="verse-label">9</div>Ben-Dekers Makacā, Šaālebimā, Bet-Šemešā, Ēlonā un Bet-Hananā;</div></div>
<div class="par"><div class="verse" verse="10"><div class="verse-label">10</div>Ben-Heseds Arubotā, tam pakļauta bija arī visa Šoho un visa Hefera zeme;</div></div>
<div class="par"><div class="verse" verse="11"><div class="verse-label">11</div>Ben-Abinadabs visā Nafat-Dorā, Salamana meita Tafata tam bija par sievu;</div></div>
<div class="par"><div class="verse" verse="12"><div class="verse-label">12</div>Baāna, Ahiluda dēls, bija Taānahā un Megidā un itin visā Bet-Šeanā, kas atrodas blakus Cartanai, dienvidos no Jezreēlas, no Bet-Šeanas līdz Ābel-Mekolai, un pat viņpus Jokmeāmai;</div></div>
<div class="par"><div class="verse" verse="13"><div class="verse-label">13</div>Ben-Gebers Gileād-Ramotā, viņam bija pakļauta arī Manases dēla Jaīra telšu nometne, kas atrodas Gileādā, viņam bija padots arī Argobas novads, kas atrodas Basanā, - sešdesmit pilsētas ar augstiem mūriem un vara vārtu aizšaujamām bultām;</div></div>
<div class="par"><div class="verse" verse="14"><div class="verse-label">14</div>Ahīnadabs, Ido dēls, Mahanajimā;</div></div>
<div class="par"><div class="verse" verse="15"><div class="verse-label">15</div>Ahimācs Naftaļa novadā; viņš paņēma Salamana vienu meitu - Basmati par sievu;</div></div>
<div class="par"><div class="verse" verse="16"><div class="verse-label">16</div>Baāna, Hušaja dēls, Ašerā un Bealotā;</div></div>
<div class="par"><div class="verse" verse="17"><div class="verse-label">17</div>Jošafats, Faruaha dēls, Isašarā;</div></div>
<div class="par"><div class="verse" verse="18"><div class="verse-label">18</div>Šimejs, Elas dēls, Benjamīnā;</div></div>
<div class="par"><div class="verse" verse="19"><div class="verse-label">19</div>Gebers, Ūrija dēls, Gileāda novadā, amoriešu ķēniņa Sihona un Basanas ķēniņa Oga zemēs, un viņš bija vienīgais pārvaldnieks tanī zemē.</div></div>
<div class="par"><div class="verse" verse="20"><div class="verse-label">20</div>Bet Jūda un Israēls bija tik daudz kā smiltis jūrmalā, un tie ēda un dzēra un līksmojās.</div></div>
    </body>
</html>
