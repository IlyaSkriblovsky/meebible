
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tas Kungs ir ķēniņš! Lai līksmojas zeme, lai priecājas līdzi jūras salas lielā pulkā!</div></div>
<div class="par"><div class="verse" verse="2"><div class="verse-label">2</div>Padebeši un tumsa ir ap Viņu, taisnība un tiesa ir Viņa troņa balsti.</div></div>
<div class="par"><div class="verse" verse="3"><div class="verse-label">3</div>Uguns iet Viņa priekšā un sadedzina visapkārt Viņa ienaidniekus.</div></div>
<div class="par"><div class="verse" verse="4"><div class="verse-label">4</div>Viņa zibeņi apgaismo pasauli, zeme to redz un trīc bailēs.</div></div>
<div class="par"><div class="verse" verse="5"><div class="verse-label">5</div>Kalni izkūst kā vasks Tā Kunga, visu zemju augstā valdnieka, priekšā.</div></div>
<div class="par"><div class="verse" verse="6"><div class="verse-label">6</div>Debesis sludina Viņa taisnību un taisnīgumu, un visas tautas redz Viņa godību.</div></div>
<div class="par"><div class="verse" verse="7"><div class="verse-label">7</div>Apkaunoti lai kļūst visi elku tēlu kalpi, kas lepojas ar saviem elkiem;</div></div>
<div class="par"><div class="verse" verse="8"><div class="verse-label">8</div>Viņa priekšā zemojas visi elki, Ciāna klausās un priecājas, Jūdas meitas līksmo par Tavām tiesām, ak, Kungs!</div></div>
<div class="par"><div class="verse" verse="9"><div class="verse-label">9</div>Jo Tu, Kungs, esi Visuaugstākais pār visu pasauli, esi ļoti augstu pacelts pār visiem dieviem.</div></div>
<div class="par"><div class="verse" verse="10"><div class="verse-label">10</div>Jūs, kas To Kungu mīlat, ienīstiet ļaunu! Viņš pasargā Savu svēto dvēseles, Viņš tās izglābj no bezdievju rokas.</div></div>
<div class="par"><div class="verse" verse="11"><div class="verse-label">11</div>Gaisma atspīd taisnajam, un prieks atmirdz tiem, kas sirdī skaidri.</div></div>
<div class="par"><div class="verse" verse="12"><div class="verse-label">12</div>Priecājieties, jūs taisnie, par To Kungu un teiciet Viņa svēto Vārdu!</div></div>
    </body>
</html>
