
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida psalms. Kungs, es piesaucu Tevi, steidzies pie manis, uzklausi manu balsi, kad es piesaucu Tevi!</div></div>
<div class="par"><div class="verse" verse="2"><div class="verse-label">2</div>Mana lūgšana lai nāk Tavā priekšā kā kvēpināmais upuris, mana roku pacelšana kā vakara upuris!</div></div>
<div class="par"><div class="verse" verse="3"><div class="verse-label">3</div>Pasargi, ak, Kungs, manu muti un sargi manas lūpas!</div></div>
<div class="par"><div class="verse" verse="4"><div class="verse-label">4</div>Neļauj manai sirdij griezties uz ļaunu, ka es nedaru grēcīgus darbus kopā ar ļaundariem. No viņu saldumiem es negribu neko baudīt.</div></div>
<div class="par"><div class="verse" verse="5"><div class="verse-label">5</div>Lai taisnais mani sit, tā būs mīlestība, un lai viņš mani pārmāca, tā būs eļļa uz galvas, tam lai mana galva neliedzas. Tomēr es vienmēr lūdzu, lai viņi man nenodara ko ļaunu.</div></div>
<div class="par"><div class="verse" verse="6"><div class="verse-label">6</div>Bet viņu tiesneši un vadoņi lai top nogāzti no klints sienas, tad ļaudis klausīsies uz maniem vārdiem, un tie ļaudīm liksies mīlīgi.</div></div>
<div class="par"><div class="verse" verse="7"><div class="verse-label">7</div>Kā arājs uzplēš zemi un saar to vienās bedrēs, tā ir izkaisīti mūsu kauli pa kapu dziļumiem līdz pašai pazemei.</div></div>
<div class="par"><div class="verse" verse="8"><div class="verse-label">8</div>Bet manas acis raugās uz Tevi, Tu Kungs mans Dievs. Es paļaujos uz Tevi, neatstum manu dvēseli!</div></div>
<div class="par"><div class="verse" verse="9"><div class="verse-label">9</div>Pasargi mani no slazdu valga, ko viņi man izlikuši, un no ļaundaru slazdu cilpām!</div></div>
<div class="par"><div class="verse" verse="10"><div class="verse-label">10</div>Bezdievji lai krīt paši savos tīklos, bet es tiem paiešu garām!</div></div>
    </body>
</html>
