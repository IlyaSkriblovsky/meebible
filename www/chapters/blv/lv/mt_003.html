
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tanīs dienās nāca Jānis Kristītājs un sludināja Jūdejas tuksnesī:</div></div>
<div class="par"><div class="verse" verse="2"><div class="verse-label">2</div>"Atgriezieties no grēkiem, jo Debesu valstība ir tuvu klāt pienākusi.</div></div>
<div class="par"><div class="verse" verse="3"><div class="verse-label">3</div>Jo šis ir tas, par kuru pravietis Jesaja runājis, sacīdams: saucēja balss tuksnesī: sataisiet Tā Kunga ceļu, darait līdzenas Viņa tekas."</div></div>
<div class="par"><div class="verse" verse="4"><div class="verse-label">4</div>Bet Jānis valkāja kamieļu spalvas drēbes un ādas jostu ap saviem gurniem, viņa barība bija siseņi un kameņu medus.</div></div>
<div class="par"><div class="verse" verse="5"><div class="verse-label">5</div>Tad pie viņa izgāja Jeruzāleme un visa Jūdeja, un viss Jordānas apgabals</div></div>
<div class="par"><div class="verse" verse="6"><div class="verse-label">6</div>un tika viņa kristīti Jordānas upē, izsūdzēdami savus grēkus.</div></div>
<div class="par"><div class="verse" verse="7"><div class="verse-label">7</div>Bet, redzēdams daudz farizeju un saduķeju nākam kristīties, viņš tiem sacīja: "Jūs odžu dzimums, kas jums mācīja bēgt no nākamās dusmības?</div></div>
<div class="par"><div class="verse" verse="8"><div class="verse-label">8</div>Tad nesiet pienācīgus atgriešanās augļus.</div></div>
<div class="par"><div class="verse" verse="9"><div class="verse-label">9</div>Un neiedomājieties sacīt: mums ir Ābrahāms par tēvu. Jo es jums saku: Dievs no šiem akmeņiem var radīt Ābrahāmam bērnus.</div></div>
<div class="par"><div class="verse" verse="10"><div class="verse-label">10</div>Bet cirvis kokiem jau pie saknes pielikts; un ikviens koks, kas nenes labus augļus, top nocirsts un iemests ugunī.</div></div>
<div class="par"><div class="verse" verse="11"><div class="verse-label">11</div>Es jūs gan kristīju ar ūdeni uz atgriešanos no grēkiem, bet Tas, kas nāk pēc manis, ir spēcīgāks par mani; Tam es neesmu cienīgs kurpes nest, Viņš jūs kristīs ar Svēto Garu un ar uguni.</div></div>
<div class="par"><div class="verse" verse="12"><div class="verse-label">12</div>Tam vēteklis rokā, un Viņš tīrīs Savu klonu, un Viņš sakrās Savus kviešus klētī, bet pelavas sadedzinās ar neizdzēšamu uguni."</div></div>
<div class="par"><div class="verse" verse="13"><div class="verse-label">13</div>Tanī laikā Jēzus atnāca no Galilejas pie Jāņa Jordānas krastā, lai tiktu viņa kristīts.</div></div>
<div class="par"><div class="verse" verse="14"><div class="verse-label">14</div>Bet Jānis tam pretojās un sacīja: "Man vajadzētu tikt Tevis kristītam, un Tu nāc pie manis."</div></div>
<div class="par"><div class="verse" verse="15"><div class="verse-label">15</div>Bet Jēzus tam atbildēja un sacīja: "Tam tā jānotiek! Jo tā mums vajag piepildīt visu taisnību." Tad viņš to atļāva.</div></div>
<div class="par"><div class="verse" verse="16"><div class="verse-label">16</div>Un, kad Jēzus bija kristīts, Viņš tūdaļ izkāpa no ūdens. Un redzi, debesis tika atvērtas, un viņš redzēja Dieva Garu kā balodi nolaižamies un uz Viņu nākam.</div></div>
<div class="par"><div class="verse" verse="17"><div class="verse-label">17</div>Un redzi, balss no debesīm sacīja: "Šis ir Mans mīļais Dēls, uz ko Man labs prāts."</div></div>
    </body>
</html>
