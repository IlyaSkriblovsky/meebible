
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un viss Israēls tika ierakstīts ciltsrakstos, un redzi, tie ir ierakstīti Israēla ķēniņu grāmatā. Bet Jūda viņa neuzticības dēļ tika izvests uz Bābeli.</div></div>
<div class="par"><div class="verse" verse="2"><div class="verse-label">2</div>Pirmie, kas apmetās savos īpašumos un savās pilsētās, bija Israēls, priesteri, levīti un Tempļa kalpotāji.</div></div>
<div class="par"><div class="verse" verse="3"><div class="verse-label">3</div>Un Jeruzālemē apmetās uz dzīvi no Jūdas dēliem, no Benjamīna dēliem un no Efraima dēliem un no Manases šādi vīri:</div></div>
<div class="par"><div class="verse" verse="4"><div class="verse-label">4</div>Ūtajs, Amihuda dēls - tas Omrija dēls, tas Imrija dēls, tas Banija dēls - tas no Pereca, Jūdas dēla, pēcnācējiem;</div></div>
<div class="par"><div class="verse" verse="5"><div class="verse-label">5</div>un no šiloniešiem Asaja, pirmdzimtais, un tā dēli;</div></div>
<div class="par"><div class="verse" verse="6"><div class="verse-label">6</div>un no Zeraha dēliem Jehuēls un viņa brāļi, seši simti deviņdesmit vīri.</div></div>
<div class="par"><div class="verse" verse="7"><div class="verse-label">7</div>No Benjamīna dēliem: Sallus, Mešullāma dēls, tas Hodavja dēls, tas Hasenuas dēls;</div></div>
<div class="par"><div class="verse" verse="8"><div class="verse-label">8</div>un Jibneja, Jerohāma dēls, un Ēla, Usija dēls, Mihrija dēladēls, un Mešullāms, Šefatjas dēls, tas bija Reguēla dēls, un tas Jibneja dēls;</div></div>
<div class="par"><div class="verse" verse="9"><div class="verse-label">9</div>un viņu brāļi pēc viņu paaudzēm - deviņi simti piecdesmit seši. Visi šie vīri bija galvenie pār saviem tēvu namiem.</div></div>
<div class="par"><div class="verse" verse="10"><div class="verse-label">10</div>Un no priesteriem: Jedaja, Jojaribs, Jahīns</div></div>
<div class="par"><div class="verse" verse="11"><div class="verse-label">11</div>un Ahituba dēla, Merajota dēla, Cadoka dēla, Mešullāma dēla, Hilkijas dēls Asarja, pārzinis pār Dieva namu;</div></div>
<div class="par"><div class="verse" verse="12"><div class="verse-label">12</div>un Malhijas dēla, Pašhura dēla, Jerohāma dēls Adaja un Immera dēla, Mešilemīta dēla, Mešullāma dēla, Jahšeras dēla, Adiēla dēls Maāsajs</div></div>
<div class="par"><div class="verse" verse="13"><div class="verse-label">13</div>un viņu brāļi, savu tēvu namu galvenie, tūkstotis septiņi simti sešdesmit kārtīgu vīru, kas bija izraudzīti kalpošanai Dieva namā.</div></div>
<div class="par"><div class="verse" verse="14"><div class="verse-label">14</div>Un no levītiem, no Merārija cilts, Hašabjas dēla, Asrikāma dēla, Hašuba dēls Šemaja.</div></div>
<div class="par"><div class="verse" verse="15"><div class="verse-label">15</div>Un Asafa dēla, Sihrija dēla, Mihas dēls Matanja un Bakbakars, Hērešs un Galals;</div></div>
<div class="par"><div class="verse" verse="16"><div class="verse-label">16</div>un Jedutuna dēla, Galala dēla, Šemajas dēls Obadja un Ēlkanas dēla, Asas dēls Berehja, kas dzīvoja netofatiešu ciemos.</div></div>
<div class="par"><div class="verse" verse="17"><div class="verse-label">17</div>Un vārtu sargi bija: Šalums, Akubs, Talmons, Ahimans un viņu brāļi, bet Šalums bija priekšnieks.</div></div>
<div class="par"><div class="verse" verse="18"><div class="verse-label">18</div>Un līdz pat šim laikam viņi pie ķēniņa Austrumu vārtiem ir sargi levītu nometnei.</div></div>
<div class="par"><div class="verse" verse="19"><div class="verse-label">19</div>Bet Koraha dēla, Ēbjasafa dēla, Kores dēls Šalums un viņa brāļi no viņa tēvu nama - korahieši - kalpoja kā sliekšņu sargi Saiešanas teltī, tāpat kā viņu tēvi bija bijuši ieejas sargātāji Tā Kunga nometnē:</div></div>
<div class="par"><div class="verse" verse="20"><div class="verse-label">20</div>Pinehass, Ēleāzara dēls, - lai Tas Kungs ir ar viņu! - bija agrāk tiem bijis par priekšnieku.</div></div>
<div class="par"><div class="verse" verse="21"><div class="verse-label">21</div>Bet Zaharja, Mešalemjas dēls, bija Saiešanas telts durvju sargs.</div></div>
<div class="par"><div class="verse" verse="22"><div class="verse-label">22</div>Un viņi visi, kas bija tikuši izraudzīti, lai kalpotu par sliekšņu sargiem, skaitā bija divi simti divpadsmit vīri; viņi bija ierakstīti ciltsrakstos pēc savām apmešanās vietām; Dāvids un redzētājs Samuēls bija cēluši viņus šai amatā uzticības dēļ.</div></div>
<div class="par"><div class="verse" verse="23"><div class="verse-label">23</div>Un viņi līdz ar saviem dēliem bija izraudzīti sargāt Tā Kunga nama vārtus, telts mītnes vārtus.</div></div>
<div class="par"><div class="verse" verse="24"><div class="verse-label">24</div>Un vārtu sargi stāvēja visos četros vējos: viņi stāvēja pret austrumiem un rietumiem, pret ziemeļiem un dienvidiem.</div></div>
<div class="par"><div class="verse" verse="25"><div class="verse-label">25</div>Un viņu brāļiem, kas dzīvoja savās nometnēs, noteiktā laikā, ik pa septiņām dienām, bija jānāk kalpot ar tiem,</div></div>
<div class="par"><div class="verse" verse="26"><div class="verse-label">26</div>jo šie četri vārtu sargu priekšnieki, levīti, savas uzticības dēļ bija iecelti pār Dieva nama telpām un dārgumu krātuvēm.</div></div>
<div class="par"><div class="verse" verse="27"><div class="verse-label">27</div>Un viņi arī caurām naktīm palika nomodā ap Dieva namu, jo viņiem bija jāsargā vārti un ik rītus tie jāatslēdz.</div></div>
<div class="par"><div class="verse" verse="28"><div class="verse-label">28</div>Un dažiem no viņiem bija uzdots pārzināt kalpošanas piederumus, kurus viņi saskaitītus iznesa un atkal ienesa.</div></div>
<div class="par"><div class="verse" verse="29"><div class="verse-label">29</div>Daži no viņiem bija iecelti pārzināt traukus un visus svētnīcas rīkus un smalkos kviešu miltus, vīnu, eļļu, kvēpināmās un dārgās zāles.</div></div>
<div class="par"><div class="verse" verse="30"><div class="verse-label">30</div>Dažiem priesteru dēliem bija uzdots sagatavot smaržīgo svaidāmo eļļu.</div></div>
<div class="par"><div class="verse" verse="31"><div class="verse-label">31</div>Un Matitjam, vienam no levītiem, kas bija korahieša Šaluma pirmdzimtais dēls, bija uzticēts gatavot upura maizes.</div></div>
<div class="par"><div class="verse" verse="32"><div class="verse-label">32</div>Tāpat dažiem no kehatiešiem, viņu brāļiem, bija uzdots pārzināt skatāmo maizi, lai tā ik sabatu tiktu sagatavota.</div></div>
<div class="par"><div class="verse" verse="33"><div class="verse-label">33</div>Un dziedātāji, levītu tēvu namu galvenie, dzīvoja savās telpās un bija no citas kalpošanas atsvabināti; jo viņi bija aizņemti savā darbā dienu un nakti.</div></div>
<div class="par"><div class="verse" verse="34"><div class="verse-label">34</div>Šie ir levītu tēvu namu galvenie pēc savām paaudzēm, to vecākie, un viņi dzīvoja Jeruzālemē.</div></div>
<div class="par"><div class="verse" verse="35"><div class="verse-label">35</div>Bet Gibeonā dzīvoja Gibeonas tēvs Jeiēls, un viņa sievas vārds bija Maāha.</div></div>
<div class="par"><div class="verse" verse="36"><div class="verse-label">36</div>Un viņa pirmdzimtais dēls bija Abdons, tad Cūrs, Kīšs, Baals, Ners, Nadabs,</div></div>
<div class="par"><div class="verse" verse="37"><div class="verse-label">37</div>Gedors, Ahjo, Zaharja un Miklots.</div></div>
<div class="par"><div class="verse" verse="38"><div class="verse-label">38</div>Miklots dzemdināja Šimeāmu, un arī šie dzīvoja iepretī saviem brāļiem Jeruzālemē, kopā ar citiem saviem brāļiem.</div></div>
<div class="par"><div class="verse" verse="39"><div class="verse-label">39</div>Un Ners dzemdināja Abneru, un Kīšs dzemdināja Saulu, un Sauls dzemdināja Jonatānu, Malhišu, Abinādabu un Ēšbaalu.</div></div>
<div class="par"><div class="verse" verse="40"><div class="verse-label">40</div>Un Jonatāna dēls bija Merib-Baals, un Merib-Baals dzemdināja Mihu.</div></div>
<div class="par"><div class="verse" verse="41"><div class="verse-label">41</div>Un Mihas dēli bija Pitons, Melehs, Tahrea un Ahass.</div></div>
<div class="par"><div class="verse" verse="42"><div class="verse-label">42</div>Un Ahass dzemdināja Jaru, un Jara dzemdināja Alemetu, Asmavetu un Simriju, bet Simrijs dzemdināja Mocu.</div></div>
<div class="par"><div class="verse" verse="43"><div class="verse-label">43</div>Un Moca dzemdināja Bineju, kura dēls bija Refaja, bet tā dēls Ēleaša un tā dēls Acels.</div></div>
<div class="par"><div class="verse" verse="44"><div class="verse-label">44</div>Un Acelam bija seši dēli, un šie ir viņu vārdi: Asrikāms, Bohrus, Ismaēls, Šearja, Obadja un Hanans. Šie bija Acela dēli.</div></div>
    </body>
</html>
