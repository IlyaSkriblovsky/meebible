
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs man ļāva redzēt augsto priesteri Jozuu stāvam Tā Kunga eņģeļa priekšā, un sātans stāvēja viņam līdzās pa labi, lai viņu apsūdzētu.</div></div>
<div class="par"><div class="verse" verse="2"><div class="verse-label">2</div>Un Tā Kunga eņģelis teica sātanam: Tas Kungs lai norāj tevi, sātan! Jā, tiešām, lai liek tev klusēt Tas Kungs, kas izredzējis Jeruzālemi! Vai šis vīrs nav no uguns izrauta apdegusi pagale?</div></div>
<div class="par"><div class="verse" verse="3"><div class="verse-label">3</div>Bet Jozuam bija mugurā netīras drēbes, kad viņš stāvēja eņģeļa priekšā.</div></div>
<div class="par"><div class="verse" verse="4"><div class="verse-label">4</div>Un eņģelis sacīja tiem, kas stāvēja viņa priekšā: novelciet viņam netīrās drēbes! - bet Jozuam tas sacīja: redzi, es atņemu tev tavus grēkus un ietērpju tevi svētku drānās!</div></div>
<div class="par"><div class="verse" verse="5"><div class="verse-label">5</div>Un viņš pavēlēja: uzlieciet viņam galvā tīru cepuri! Un tie uzlika viņam galvā tīru cepuri un uzvilka viņam svētku drēbes, un Tā Kunga eņģelis bija tur klāt.</div></div>
<div class="par"><div class="verse" verse="6"><div class="verse-label">6</div>Un Tā Kunga eņģelis deva šādu svinīgu paskaidrojumu un teica Jozuam:</div></div>
<div class="par"><div class="verse" verse="7"><div class="verse-label">7</div>tā saka Tas Kungs Cebaots: ja tu staigāsi Manus ceļus un Man kalposi ar šķīstu sirdi, tad tu pārvaldīsi Manu namu un uzraudzīsi Manus pagalmus, un Es tev atļaušu brīvi nākt pie Manis kopā ar tiem, kas še stāv Manā priekšā.</div></div>
<div class="par"><div class="verse" verse="8"><div class="verse-label">8</div>Klausies, Jozua, tu augsto priesteri, tu un tavi amata biedri, kas sēž tavā priekšā, - vīri, kam priekšvēstījuma nozīme. Jo redzi: Es likšu nākt Savam kalpam Cemaham.</div></div>
<div class="par"><div class="verse" verse="9"><div class="verse-label">9</div>Un redzi, tai akmenī, ko Es noliku Jozuas priekšā, - uz šo vienu akmeni vērstas un raugās septiņas acis, - Es pats iegrebšu viņa uzrakstu, tā saka Tas Kungs Cebaots, un visus šās zemes grēkus Es izdzēsīšu vienā dienā.</div></div>
<div class="par"><div class="verse" verse="10"><div class="verse-label">10</div>Tai pašā dienā, saka Tas Kungs Cebaots, jūs aicināsit cits citu zem vīna un vīģes koka.</div></div>
    </body>
</html>
