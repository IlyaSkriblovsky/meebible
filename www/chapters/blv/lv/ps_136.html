
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Teiciet To Kungu, jo Viņš ir laipnīgs; jā, tiešām, Viņa žēlastība paliek mūžīgi!</div></div>
<div class="par"><div class="verse" verse="2"><div class="verse-label">2</div>Teiciet visu dievu Dievu, Viņa žēlastība paliek mūžīgi!</div></div>
<div class="par"><div class="verse" verse="3"><div class="verse-label">3</div>Teiciet visu kungu Kungu, Viņa žēlastība paliek mūžīgi!</div></div>
<div class="par"><div class="verse" verse="4"><div class="verse-label">4</div>Viņu, kas dara lielus brīnumus, vienīgi Viņš, Viņa žēlastība paliek mūžīgi,</div></div>
<div class="par"><div class="verse" verse="5"><div class="verse-label">5</div>kas debesis ar gudrību radījis, Viņa žēlastība paliek mūžīgi,</div></div>
<div class="par"><div class="verse" verse="6"><div class="verse-label">6</div>kas zemi pār ūdeņiem izplatījis, Viņa žēlastība paliek mūžīgi,</div></div>
<div class="par"><div class="verse" verse="7"><div class="verse-label">7</div>kas lielos spīdekļus radījis, Viņa žēlastība paliek mūžīgi,</div></div>
<div class="par"><div class="verse" verse="8"><div class="verse-label">8</div>sauli, lai tā valda dienā, Viņa žēlastība paliek mūžīgi,</div></div>
<div class="par"><div class="verse" verse="9"><div class="verse-label">9</div>mēnesi un zvaigznes, lai valda naktī, Viņa žēlastība paliek mūžīgi,</div></div>
<div class="par"><div class="verse" verse="10"><div class="verse-label">10</div>Viņš nokāva ēģiptiešu pirmdzimušos, Viņa žēlastība paliek mūžīgi,</div></div>
<div class="par"><div class="verse" verse="11"><div class="verse-label">11</div>un izveda Israēlu no viņu vidus, Viņa žēlastība paliek mūžīgi,</div></div>
<div class="par"><div class="verse" verse="12"><div class="verse-label">12</div>ar stipru roku un paceltu elkoni, Viņa žēlastība paliek mūžīgi,</div></div>
<div class="par"><div class="verse" verse="13"><div class="verse-label">13</div>Viņš pāršķēla Niedru jūru, Viņa žēlastība paliek mūžīgi,</div></div>
<div class="par"><div class="verse" verse="14"><div class="verse-label">14</div>un izveda Israēlu tur vidū cauri, Viņa žēlastība paliek mūžīgi,</div></div>
<div class="par"><div class="verse" verse="15"><div class="verse-label">15</div>un nogremdēja faraonu un viņa karaspēku Niedru jūrā, Viņa žēlastība paliek mūžīgi,</div></div>
<div class="par"><div class="verse" verse="16"><div class="verse-label">16</div>Viņš vadīja tuksnesī Savu tautu, Viņa žēlastība paliek mūžīgi,</div></div>
<div class="par"><div class="verse" verse="17"><div class="verse-label">17</div>Viņš sakāva lielus ķēniņus, Viņa žēlastība paliek mūžīgi,</div></div>
<div class="par"><div class="verse" verse="18"><div class="verse-label">18</div>un nogalināja varenus ķēniņus, Viņa žēlastība paliek mūžīgi,</div></div>
<div class="par"><div class="verse" verse="19"><div class="verse-label">19</div>Sihonu, amoriešu ķēniņu, Viņa žēlastība paliek mūžīgi,</div></div>
<div class="par"><div class="verse" verse="20"><div class="verse-label">20</div>un Ogu, Basanas ķēniņu, Viņa žēlastība paliek mūžīgi,</div></div>
<div class="par"><div class="verse" verse="21"><div class="verse-label">21</div>un atdeva viņu zemi par mantojumu, Viņa žēlastība paliek mūžīgi,</div></div>
<div class="par"><div class="verse" verse="22"><div class="verse-label">22</div>par īpašumu Israēlam, Savam kalpam, Viņa žēlastība paliek mūžīgi,</div></div>
<div class="par"><div class="verse" verse="23"><div class="verse-label">23</div>Viņš, kas mūs pieminēja mūsu pazemojumā un neaizmirsa mūsu bēdās, Viņa žēlastība paliek mūžīgi,</div></div>
<div class="par"><div class="verse" verse="24"><div class="verse-label">24</div>un mūs atsvabināja no mūsu vajātājiem, Viņa žēlastība paliek mūžīgi.</div></div>
<div class="par"><div class="verse" verse="25"><div class="verse-label">25</div>Viņš dod barību visai dzīvajai radībai, Viņa žēlastība paliek mūžīgi.</div></div>
<div class="par"><div class="verse" verse="26"><div class="verse-label">26</div>Teiciet Dievu debesīs, jo Viņa žēlastība paliek mūžīgi!</div></div>
    </body>
</html>
