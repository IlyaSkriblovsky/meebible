
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Alelujā! Es pateicos Tam Kungam un daudzinu Viņu no visas sirds taisno vidū un draudzē.</div></div>
<div class="par"><div class="verse" verse="2"><div class="verse-label">2</div>Lieli ir Tā Kunga darbi; tos lai cenšas izdibināt visi, kam par tiem sirsnīgs prieks.</div></div>
<div class="par"><div class="verse" verse="3"><div class="verse-label">3</div>Slaveni un brīnišķi ir Viņa darbi, Viņa taisnība paliek mūžīgi.</div></div>
<div class="par"><div class="verse" verse="4"><div class="verse-label">4</div>Viņš Saviem brīnumiem ir cēlis piemiņu; žēlīgs un žēlsirdīgs ir Tas Kungs.</div></div>
<div class="par"><div class="verse" verse="5"><div class="verse-label">5</div>Viņš dod barību tiem, kas Viņu bīstas; Viņš piemin un atceras Savu derību mūžīgi.</div></div>
<div class="par"><div class="verse" verse="6"><div class="verse-label">6</div>Viņš rādīja Savai tautai Savus varenuma pilnos darbus, tai nododams citu tautu mantojumu.</div></div>
<div class="par"><div class="verse" verse="7"><div class="verse-label">7</div>Viņa roku darbi ir uzticība un tiesiski taisna patiesība, negrozāmi ir visi Viņa baušļi;</div></div>
<div class="par"><div class="verse" verse="8"><div class="verse-label">8</div>nodrošināti mūžīgi mūžam, tie pamatoti uzticībā un godīgumā.</div></div>
<div class="par"><div class="verse" verse="9"><div class="verse-label">9</div>Viņš sūtīja pestīšanu Savai tautai un noteica, ka Viņa derība pastāvēs mūžīgi. Svēts un bijājams ir Viņa Vārds.</div></div>
<div class="par"><div class="verse" verse="10"><div class="verse-label">10</div>Bijība Tā Kunga priekšā ir visas gudrības sākums. Tas visu labi izjūt un saprot, kas tā dara. Viņa slava paliek mūžīgi.</div></div>
    </body>
</html>
