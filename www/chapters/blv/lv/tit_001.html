
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Pāvils, Dieva kalps un Jēzus Kristus apustulis pēc Dieva izredzēto ticības un patiesības atziņas, kas saskan ar dievbijību,</div></div>
<div class="par"><div class="verse" verse="2"><div class="verse-label">2</div>cerībā uz mūžīgu dzīvību, ko Dievs, kas nemelo, ir apsolījis pirms mūžīgiem laikiem;</div></div>
<div class="par"><div class="verse" verse="3"><div class="verse-label">3</div>bet savā laikā Savu vārdu ir atklājis vēstī, kas man uzticēta pēc Dieva, mūsu Glābēja, pavēles,</div></div>
<div class="par"><div class="verse" verse="4"><div class="verse-label">4</div>Titam, savam īstam bērnam kopīgā ticībā, žēlastība un miers no Dieva Tēva un Kristus Jēzus, mūsu Pestītāja.</div></div>
<div class="par"><div class="verse" verse="5"><div class="verse-label">5</div>Tādēļ es tevi atstāju Krētā, lai tu nokārtotu to, kas vēl atlika, un katrā pilsētā ieceltu presbiterus, tā kā es tev liku darīt.</div></div>
<div class="par"><div class="verse" verse="6"><div class="verse-label">6</div>Tiem jābūt nevainojamiem vienas sievas vīriem, kam bērni ticīgi, nevis palaidņi vai nepaklausīgi.</div></div>
<div class="par"><div class="verse" verse="7"><div class="verse-label">7</div>Jo bīskapam jābūt nevainojamam kā Dieva namturim, ne iedomīgam, ne dusmīgam, ne dzērājam, ne kauslim, ne ierāvējam,</div></div>
<div class="par"><div class="verse" verse="8"><div class="verse-label">8</div>bet viesmīlīgam, laba mīļotājam, prātīgam, taisnam, svētbijīgam, savaldīgam.</div></div>
<div class="par"><div class="verse" verse="9"><div class="verse-label">9</div>Viņam jārūpējas par sludināšanu, kas atbilst mācībai, lai viņš būtu spējīgs paskubināt veselīgā mācībā un atspēkot tos, kas runā pretim.</div></div>
<div class="par"><div class="verse" verse="10"><div class="verse-label">10</div>Jo daudzi ir nepaklausīgi, pļāpas un maldinātāji, visvairāk no apgraizītajiem,</div></div>
<div class="par"><div class="verse" verse="11"><div class="verse-label">11</div>tiem jāaizbāž mute; viņi izposta veselas ģimenes, negodīgas peļņas dēļ mācīdami to, kas neklājas.</div></div>
<div class="par"><div class="verse" verse="12"><div class="verse-label">12</div>Kāds pravietis no viņu pašu vidus ir sacījis: krētieši aizvien melo, tie ir nikni kā zvēri, slinki kā maisi.</div></div>
<div class="par"><div class="verse" verse="13"><div class="verse-label">13</div>Šī liecība ir patiesa. Tādēļ atspēko viņus it asi, lai tie ticībā kļūst veseli,</div></div>
<div class="par"><div class="verse" verse="14"><div class="verse-label">14</div>nevis pieķeras jūdu pasakām un cilvēku priekšrakstiem, kas novēršas no patiesības.</div></div>
<div class="par"><div class="verse" verse="15"><div class="verse-label">15</div>Šķīstajiem visas lietas ir šķīstas, bet aptraipītajiem un neticīgajiem nekas nav šķīsts; aptraipīts ir viņu prāts un sirdsapziņa.</div></div>
<div class="par"><div class="verse" verse="16"><div class="verse-label">16</div>Tie apgalvo, ka pazīstot Dievu, bet darbos to noliedz. Neganti un nepaklausīgi būdami, tie nav derīgi nevienam labam darbam.</div></div>
    </body>
</html>
