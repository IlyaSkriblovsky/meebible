
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Bet galvenais pārrunājamā lietā ir tas, ka mums ir tāds augstais priesteris, kas nosēdies pa labo roku godības tronim debesīs,</div></div>
<div class="par"><div class="verse" verse="2"><div class="verse-label">2</div>svētnīcas un īstās telts kalpotājs, ko uzcēlis Tas Kungs, ne cilvēks.</div></div>
<div class="par"><div class="verse" verse="3"><div class="verse-label">3</div>Jo katrs augstais priesteris tiek iecelts dāvanu un upuru nešanai, kāpēc nepieciešami, ka arī Viņam būtu ko upurēt.</div></div>
<div class="par"><div class="verse" verse="4"><div class="verse-label">4</div>Ja Viņš būtu virs zemes, Viņš nebūtu priesteris, tāpēc ka te ir tādi, kas nes dāvanas pēc bauslības,</div></div>
<div class="par"><div class="verse" verse="5"><div class="verse-label">5</div>kas kalpo debesu svētnīcas atveidam un ēnai, kā arī Mozum bija norādīts, kad tas gribēja pabeigt telti, jo Viņš saka: redzi, tu darīsi visu pēc tā parauga, kas tev kalnā tika parādīts. -</div></div>
<div class="par"><div class="verse" verse="6"><div class="verse-label">6</div>Bet nu Viņam ir piešķirta pārāka kalpošana, jo Viņš ir labākas derības starpnieks, kas uz labākiem apsolījumiem dibināta.</div></div>
<div class="par"><div class="verse" verse="7"><div class="verse-label">7</div>Jo, ja pirmā būtu bijusi bez trūkuma, tad nemeklētu vietu otrai.</div></div>
<div class="par"><div class="verse" verse="8"><div class="verse-label">8</div>Jo, tos norādams, Viņš saka: redzi, nāk dienas, Tas Kungs saka, kad Es celšu jaunu derību ar Israēla namu un ar Jūdas namu,</div></div>
<div class="par"><div class="verse" verse="9"><div class="verse-label">9</div>ne pēc tās derības parauga, ko Es esmu cēlis viņu tēviem tai dienā, kad Es viņu rokas satvēru, lai viņus izvestu no Ēģiptes zemes, jo viņi paši nav palikuši Manā derībā, un Es esmu viņus pametis, saka Tas Kungs.</div></div>
<div class="par"><div class="verse" verse="10"><div class="verse-label">10</div>Šī ir tā derība, ko Es celšu Israēla namam pēc šīm dienām, saka Tas Kungs, Es likšu Savus baušļus viņu prātā un tos rakstīšu viņu sirdīs un būšu viņiem par Dievu, un viņi Man būs par tautu.</div></div>
<div class="par"><div class="verse" verse="11"><div class="verse-label">11</div>Un viņi nemācīs katrs savu tuvāko un brālis brāli, sacīdami: atzīsti To Kungu, - jo visi Mani pazīs no mazā līdz lielajam viņu starpā.</div></div>
<div class="par"><div class="verse" verse="12"><div class="verse-label">12</div>Jo Es būšu žēlīgs viņu netaisnībām un viņu grēkus vairs nepieminēšu. -</div></div>
<div class="par"><div class="verse" verse="13"><div class="verse-label">13</div>Sacīdams "jauns", Viņš pirmo ir atzinis par vecu. Bet, kas kļūst vecs un noveco, tas ir tuvu iznīkšanai.</div></div>
    </body>
</html>
