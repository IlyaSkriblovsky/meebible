
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Ja kāds ņem sievu un kļūst tai par vīru, bet tad notiktu, ka tā neatrod vairs labvēlību viņa acīs, tādēļ ka tas atradis viņā kādu kauna lietu, tad lai viņš raksta tai šķiršanās rakstu un iedod to viņai rokā un izraida viņu no sava nama.</div></div>
<div class="par"><div class="verse" verse="2"><div class="verse-label">2</div>Un tā lai atstāj viņa namu un kļūst citam vīram par sievu.</div></div>
<div class="par"><div class="verse" verse="3"><div class="verse-label">3</div>Bet, ja arī šis otrs vīrs no tās novēršas un arī raksta viņai šķiršanās rakstu, iedod to viņai rokā un izraida no sava nama vai arī kad otrs vīrs mirst, kas bija viņu apņēmis par sievu,</div></div>
<div class="par"><div class="verse" verse="4"><div class="verse-label">4</div>tad viņas pirmais vīrs, kas viņu bija izraidījis, to nevar ņemt atkal par sievu pēc tam, kad tā kļuvusi nešķīsta, jo tā ir negantība Tā Kunga priekšā, un tev nebūs apgānīt to zemi, ko Tas Kungs, tavs Dievs, tev dos par mantojumu.</div></div>
<div class="par"><div class="verse" verse="5"><div class="verse-label">5</div>Kad vīrs ir ņēmis jaunu sievu, tad lai viņš neiet karapulkos un viņam lai neuzliek nekādu darba pienākumu; veselu gadu lai viņš paliek brīvs savā namā un iepriecina savu sievu, ko viņš ir apņēmis.</div></div>
<div class="par"><div class="verse" verse="6"><div class="verse-label">6</div>Neviens lai neņem ķīlā ne roku dzirnavas, ne arī virsējo dzirnu akmeni, jo tāds ir ņēmis ķīlā dzīvību.</div></div>
<div class="par"><div class="verse" verse="7"><div class="verse-label">7</div>Ja kādu pieķer, kas cilvēku zog no saviem brāļiem, no Israēla bērniem, un izturas pret to varmācīgi un pārdod, tad šis zaglis lai mirst, un tev to ļaunumu būs izdeldēt no sava vidus.</div></div>
<div class="par"><div class="verse" verse="8"><div class="verse-label">8</div>Sargies no spitālības, ka tu visu ievēro un dari, ko priesteri levīti tev mācīs; kā es esmu tiem pavēlējis, tā turiet to un dariet.</div></div>
<div class="par"><div class="verse" verse="9"><div class="verse-label">9</div>Piemini, ko Tas Kungs, tavs Dievs, ir darījis Mirjamai ceļā, kad jūs izgājāt no Ēģiptes.</div></div>
<div class="par"><div class="verse" verse="10"><div class="verse-label">10</div>Kad tu kaut ko aizdod savam tuvākam uz parāda, tad tev nebūs iet viņa namā, lai ņemtu kādu ķīlu.</div></div>
<div class="par"><div class="verse" verse="11"><div class="verse-label">11</div>Tu paliec ārā stāvot, un lai tas vīrs, kuram tu uz parāda aizdod, pats iznes tev ārā ķīlu.</div></div>
<div class="par"><div class="verse" verse="12"><div class="verse-label">12</div>Taču, ja viņš ir nabags, tad tev nebūs ar viņa ķīlu apgulties,</div></div>
<div class="par"><div class="verse" verse="13"><div class="verse-label">13</div>bet atdodams atdod viņam ķīlu, kad saule riet, ka tas apsedzas ar savu apmetni un tevi svētī. Tas tev būs par taisnību Tā Kunga, tava Dieva, priekšā.</div></div>
<div class="par"><div class="verse" verse="14"><div class="verse-label">14</div>Neapspied trūcīgu algādzi un nabagu, vai nu viņš ir no taviem brāļiem, vai no taviem svešiniekiem, kas vien atrodas tavā zemē un tavos vārtos.</div></div>
<div class="par"><div class="verse" verse="15"><div class="verse-label">15</div>Vēl tanī pašā dienā dod viņam viņa algu, iekāms vēl saule nav norietējusi, jo viņš ir nabags un viņa dvēsele gaida uz to; ka tad viņš nesauc uz To Kungu par tevi un ka tas tad tev nekļūst par grēku.</div></div>
<div class="par"><div class="verse" verse="16"><div class="verse-label">16</div>Tēviem nebūs tapt nonāvētiem dēlu dēļ, un dēliem nebūs tapt nonāvētiem tēvu dēļ, bet ikviens lai mirst pats par saviem grēkiem.</div></div>
<div class="par"><div class="verse" verse="17"><div class="verse-label">17</div>Nepārgrozi svešinieka un bāreņa tiesu un neņem ķīlā atraitnes drēbes.</div></div>
<div class="par"><div class="verse" verse="18"><div class="verse-label">18</div>Piemini, ka tu esi bijis vergs Ēģiptē un ka Tas Kungs, tavs Dievs, tevi no turienes ir atpestījis; tādēļ es tev pavēlu visu šo darīt.</div></div>
<div class="par"><div class="verse" verse="19"><div class="verse-label">19</div>Kad tu labību pļausi savā tīrumā un aizmirsīsi kūlīti tīrumā, tad tev nebūs atgriezties, lai to paņemtu, bet lai tas paliek svešiniekam, bārenim un atraitnei, lai Tas Kungs, tavs Dievs, tevi svētī katrā tavā roku darbā.</div></div>
<div class="par"><div class="verse" verse="20"><div class="verse-label">20</div>Kad tu savu olīvkoku nopurināsi, tad otrreiz zarus nepārmeklē; lai tas paliek svešiniekam, bārenim un atraitnei.</div></div>
<div class="par"><div class="verse" verse="21"><div class="verse-label">21</div>Un, kad tu lasīsi ogas savā vīna dārzā, tev nebūs tās vēlreiz lasīt, bet lai tās paliek svešiniekam, bārenim un atraitnei.</div></div>
<div class="par"><div class="verse" verse="22"><div class="verse-label">22</div>Un piemini, ka tu pats esi bijis vergs Ēģiptes zemē; tāpēc es tev pavēlu tā darīt.</div></div>
    </body>
</html>
