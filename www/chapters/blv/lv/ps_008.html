
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida dziesma uz gitita.</div></div>
<div class="par"><div class="verse" verse="2"><div class="verse-label">2</div>Kungs, mūsu valdniek, cik augsti godājams Tavs Vārds visās zemēs! Tava varenība sniedzas debesu augstumos!</div></div>
<div class="par"><div class="verse" verse="3"><div class="verse-label">3</div>No bērnu un zīdaiņu mutes Tu Sev esi izveidojis pretspēku Saviem pretiniekiem, lai liktu apklust Saviem naidniekiem un atriebējiem.</div></div>
<div class="par"><div class="verse" verse="4"><div class="verse-label">4</div>Kad es redzu Tavas debesis, Tavu roku darbu, mēnesi un zvaigznes, ko Tu esi radījis,-</div></div>
<div class="par"><div class="verse" verse="5"><div class="verse-label">5</div>kas gan ir cilvēks, ka Tu viņu piemini, un cilvēka bērns, ka Tu viņu uzlūko?</div></div>
<div class="par"><div class="verse" verse="6"><div class="verse-label">6</div>Tikai mazliet Tu viņu esi šķīris no Dieva, ar godību un varenību Tu viņu esi pušķojis,</div></div>
<div class="par"><div class="verse" verse="7"><div class="verse-label">7</div>esi to darījis par valdnieku pār Saviem radījumiem, visu Tu esi nolicis pie viņa kājām:</div></div>
<div class="par"><div class="verse" verse="8"><div class="verse-label">8</div>avis un vēršus visnotaļ, arī lauku zvērus,</div></div>
<div class="par"><div class="verse" verse="9"><div class="verse-label">9</div>putnus zem debesīm un zivis jūrā, un dzīvību, kas jūras dzelmju tekas izlodā.</div></div>
<div class="par"><div class="verse" verse="10"><div class="verse-label">10</div>Kungs, mūsu valdniek, cik goda pilns ir Tavs Vārds visā pasaulē!</div></div>
    </body>
</html>
