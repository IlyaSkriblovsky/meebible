
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida psalms, lūgšana, kad viņš bija paslēpies alā.</div></div>
<div class="par"><div class="verse" verse="2"><div class="verse-label">2</div>Es piesaucu To Kungu ar skaļu balsi, es lūdzu To Kungu sirsnīgos vārdos.</div></div>
<div class="par"><div class="verse" verse="3"><div class="verse-label">3</div>Es izkratu Viņa priekšā savu sirdi un izsūdzu Viņam savas bēdas.</div></div>
<div class="par"><div class="verse" verse="4"><div class="verse-label">4</div>Kad mans gars skumst izmisumā, Tev tomēr mans ceļš ir zināms. Ceļā, kur man jāiet, viņi slepeni liek man valgus.</div></div>
<div class="par"><div class="verse" verse="5"><div class="verse-label">5</div>Kad raugos pa labi, redzi, tur nav neviena, kas mani saprot; nekur nevaru tverties, neviens nebēdā par manu dvēseli.</div></div>
<div class="par"><div class="verse" verse="6"><div class="verse-label">6</div>Tevi es piesaucu, Kungs, un saku: Tu esi mans patvērums, mana daļa dzīvo zemē!</div></div>
<div class="par"><div class="verse" verse="7"><div class="verse-label">7</div>Uzklausi manas vaimanas, jo es esmu visai nomākts! Izglāb mani no maniem vajātājiem, jo viņi ir man par spēcīgiem!</div></div>
<div class="par"><div class="verse" verse="8"><div class="verse-label">8</div>Atsvabini manu dvēseli no cietuma, lai es teicu Tavu Vārdu! Par mani gavilēs taisnie, kad Tu man darīsi labu.</div></div>
    </body>
</html>
