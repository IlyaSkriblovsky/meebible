
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Bija jau gan arī pirmajai (derībai) kalpošanas noteikumi un laicīga svētnīca,</div></div>
<div class="par"><div class="verse" verse="2"><div class="verse-label">2</div>jo telts tika uzcelta - priekšējā, kurā bija svečturis un galds un skatāmās maizes; šī tiek saukta par svēto vietu.</div></div>
<div class="par"><div class="verse" verse="3"><div class="verse-label">3</div>Bet aiz otra priekškara telts, kas tiek saukta par vissvētāko,</div></div>
<div class="par"><div class="verse" verse="4"><div class="verse-label">4</div>kam zelta kvēpināmais altāris un visapkārt ar zeltu pārvilkts derības šķirsts, kurā bija zelta trauks ar mannu un zaļojošais Ārona zizlis, un derības plāksnes,</div></div>
<div class="par"><div class="verse" verse="5"><div class="verse-label">5</div>pāri par to godības ķerubi, kas apēnoja salīdzināšanas vāku. Par tiem tagad nav jārunā atsevišķi.</div></div>
<div class="par"><div class="verse" verse="6"><div class="verse-label">6</div>Bet, pastāvot šādai kārtībai, priekšējā teltī vienmēr ieiet priesteri izpildīt kalpošanu,</div></div>
<div class="par"><div class="verse" verse="7"><div class="verse-label">7</div>bet otrā vienreiz gadā vienīgi augstais priesteris, ne bez asinīm, ko viņš upurē par sevi pašu un par tautas neapzinātiem grēkiem.</div></div>
<div class="par"><div class="verse" verse="8"><div class="verse-label">8</div>Ar to Svētais Gars aizrāda, ka ceļš uz svētnīcu vēl nav atklāts, kamēr pastāv pirmā telts,</div></div>
<div class="par"><div class="verse" verse="9"><div class="verse-label">9</div>kas ir tagadējā laikmeta līdzība; saskaņā ar to tiek upurētas dāvanas un upuri, kas nevar padarīt pēc sirdsapziņas pilnīgu to, kas kalpo.</div></div>
<div class="par"><div class="verse" verse="10"><div class="verse-label">10</div>Bet tie ir tikai ēdieniem, dzērieniem un dažādām mazgāšanām uzlikti miesīgi likumi līdz pareizas kārtības laikam.</div></div>
<div class="par"><div class="verse" verse="11"><div class="verse-label">11</div>Bet Kristus, atnācis par nākamo labumu augsto priesteri, caur lielāko un pilnīgāko telti, ne rokām taisīto, tas ir, ne šai radībai piederīgu,</div></div>
<div class="par"><div class="verse" verse="12"><div class="verse-label">12</div>ne ar āžu un teļu asinīm, bet ar Savām paša asinīm reizi par visām reizēm ir iegājis svētnīcā un panācis mūžīgu izpirkšanu.</div></div>
<div class="par"><div class="verse" verse="13"><div class="verse-label">13</div>Jo, ja āžu un vēršu asinis un jaunas govs pelni, apslakot sagānītos, šķīstī miesas šķīstībai,</div></div>
<div class="par"><div class="verse" verse="14"><div class="verse-label">14</div>cik daudz vairāk Kristus asinis, kas mūžīgā Gara spēkā pats Sevi ir bezvainīgu upurējis Dievam, šķīstīs mūsu sirdsapziņu no nedzīviem darbiem kalpošanai dzīvajam Dievam.</div></div>
<div class="par"><div class="verse" verse="15"><div class="verse-label">15</div>Un tādēļ Viņš ir Jaunās Derības starpnieks, lai, pēc tam kad Viņš nāvē sagādājis atpestīšanu no pirmās derības laikā izdarītajiem pārkāpumiem, aicinātie saņemtu apsolīto mūžības mantojumu.</div></div>
<div class="par"><div class="verse" verse="16"><div class="verse-label">16</div>Jo, kur ir novēlējums, tur nepieciešami jāpierāda novēlētāja nāve.</div></div>
<div class="par"><div class="verse" verse="17"><div class="verse-label">17</div>Jo novēlējumam ir spēks pēc nāves, bet nav spēka, kad novēlētājs vēl dzīvs.</div></div>
<div class="par"><div class="verse" verse="18"><div class="verse-label">18</div>Tāpēc arī pirmā derība nav bez asinīm iesvētīta.</div></div>
<div class="par"><div class="verse" verse="19"><div class="verse-label">19</div>Jo, kad Mozus visai tautai bija pateicis visas pavēles saskaņā ar bauslību, viņš ņēma teļu un āžu asinis ar ūdeni un sarkanu vilnu un īzapu un apslacīja pašu grāmatu un visu tautu, sacīdams:</div></div>
<div class="par"><div class="verse" verse="20"><div class="verse-label">20</div>šīs ir tās derības asinis, ko Dievs ar jums ir noslēdzis. -</div></div>
<div class="par"><div class="verse" verse="21"><div class="verse-label">21</div>Bet arī telti un visus rīkus kalpošanai viņš tāpat apslacīja ar asinīm.</div></div>
<div class="par"><div class="verse" verse="22"><div class="verse-label">22</div>Un gandrīz viss tiek šķīstīts asinīs saskaņā ar bauslību, un bez asins izliešanas nav piedošanas.</div></div>
<div class="par"><div class="verse" verse="23"><div class="verse-label">23</div>Debesu lietu attēliem jātop šķīstītiem ar to pašu, bet debesu lietām pašām ar labākiem upuriem nekā šīs.</div></div>
<div class="par"><div class="verse" verse="24"><div class="verse-label">24</div>Jo Kristus nav iegājis rokām taisītā svētnīcā, patiesās attēlā, bet pašās debesīs, lai tagad par mums parādītos Dieva vaiga priekšā,</div></div>
<div class="par"><div class="verse" verse="25"><div class="verse-label">25</div>nevis lai Sevi bieži upurētu, kā priesteris ik gadus ieiet svētnīcā ar svešām asinīm,</div></div>
<div class="par"><div class="verse" verse="26"><div class="verse-label">26</div>citādi Viņam būtu pienācies bieži ciest no pasaules iesākuma. Bet tagad Viņš vienreiz laiku galā ir parādījies, lai iznīcinātu grēku, Sevi upurējot.</div></div>
<div class="par"><div class="verse" verse="27"><div class="verse-label">27</div>Un, kā cilvēkiem nolemts vienreiz mirt, bet pēc tam tiesa,</div></div>
<div class="par"><div class="verse" verse="28"><div class="verse-label">28</div>tā arī Kristus, vienreiz upurēts daudzu cilvēku grēkus atņemt neatkarīgi no grēka, tiks otrreiz redzams par pestīšanu tiem, kas Viņu gaida.</div></div>
    </body>
</html>
