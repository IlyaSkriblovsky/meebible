
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Viņš man rādīja dzīvības ūdens upi, tā bija skaidra kā kristāls un iztecēja no Dieva un Jēra goda krēsla.</div></div>
<div class="par"><div class="verse" verse="2"><div class="verse-label">2</div>Viņas ielas vidū un upei abās pusēs bija dzīvības koks, tas nesa augļus divpadsmit reizes, katru mēnesi savu augli, un viņa lapas bija tautām par dziedināšanu.</div></div>
<div class="par"><div class="verse" verse="3"><div class="verse-label">3</div>Nekas tur nebūs vairs nolādēts. Tur stāvēs Dieva un Viņa Jēra tronis, un Viņa kalpi Tam kalpos.</div></div>
<div class="par"><div class="verse" verse="4"><div class="verse-label">4</div>Tie skatīs Viņa vaigu, un Viņa Vārds būs tiem uz pierēm.</div></div>
<div class="par"><div class="verse" verse="5"><div class="verse-label">5</div>Tur nebūs vairs nakts, ne sveces, ne saules gaisma tiem nebūs vajadzīga; jo Kungs Dievs izlies gaismu pār viņiem, un viņi valdīs mūžīgi mūžam.</div></div>
<div class="par"><div class="verse" verse="6"><div class="verse-label">6</div>Tad viņš man sacīja: "Šie vārdi ir uzticami un patiesi. Tas Kungs, praviešu garu Dievs, ir sūtījis Savu eņģeli atklāt Saviem kalpiem, kam drīzumā jānotiek.</div></div>
<div class="par"><div class="verse" verse="7"><div class="verse-label">7</div>Redzi, Es nāku drīz!" Svētīgs, kas tur šīs grāmatas pravietojuma vārdus.</div></div>
<div class="par"><div class="verse" verse="8"><div class="verse-label">8</div>Es, Jānis, to visu dzirdēju un redzēju. Un, kad es to dzirdēju un redzēju, es kritu pie kājām eņģelim, kas man to rādīja, un gribēju viņu pielūgt.</div></div>
<div class="par"><div class="verse" verse="9"><div class="verse-label">9</div>Bet viņš man saka: "Nedari to! Es esmu tāds pats kalps kā tu, kā tavi brāļi pravieši un visi tie, kas tur šīs grāmatas vārdus. Pielūdz Dievu!"</div></div>
<div class="par"><div class="verse" verse="10"><div class="verse-label">10</div>Tad viņš man saka: "Neaizzīmogo šīs grāmatas pravietojuma vārdus! Jo noliktais laiks ir tuvu.</div></div>
<div class="par"><div class="verse" verse="11"><div class="verse-label">11</div>Netaisnais lai dara vēl netaisnību, nešķīstais lai grimst vēl nešķīstībā, bet taisnais lai dara arī turpmāk taisnību, svētais lai pastāv arī turpmāk svētumā."</div></div>
<div class="par"><div class="verse" verse="12"><div class="verse-label">12</div>"Redzi, Es nāku drīz un Mana alga līdz ar Mani atmaksāt ikvienam pēc viņa darbiem.</div></div>
<div class="par"><div class="verse" verse="13"><div class="verse-label">13</div>Es esmu Alfa un Omega, Pirmais un Pēdējais, Sākums un Gals.</div></div>
<div class="par"><div class="verse" verse="14"><div class="verse-label">14</div>Svētīgi, kas mazgā savas drēbes, lai tiem būtu daļa pie dzīvības koka un varētu pa vārtiem ieiet pilsētā.</div></div>
<div class="par"><div class="verse" verse="15"><div class="verse-label">15</div>Ārā paliek suņi, burvji, netikļi, slepkavas, elku kalpi un visi, kas mīl un runā melus.</div></div>
<div class="par"><div class="verse" verse="16"><div class="verse-label">16</div>Es, Jēzus, esmu sūtījis Savu eņģeli, lai jums šo liecību dotu draudzēs. Es esmu Dāvida sakne un dzimums, spožā Rīta Zvaigzne."</div></div>
<div class="par"><div class="verse" verse="17"><div class="verse-label">17</div>Un Gars un līgava saka: "Nāc!" Un, kas to dzird, lai saka: "Nāc!" Kam slāpst, lai nāk; kas grib, lai ņem dzīvības ūdeni bez maksas.</div></div>
<div class="par"><div class="verse" verse="18"><div class="verse-label">18</div>Es apliecinu katram, kas dzird šās grāmatas pravietojuma vārdus: ja kas tiem ko pieliek, tam Dievs uzliks tās mocības, par kurām rakstīts šinī grāmatā.</div></div>
<div class="par"><div class="verse" verse="19"><div class="verse-label">19</div>Ja kas ko atņem no šīs grāmatas pravietojuma vārdiem, tam Dievs atņems viņa daļu pie dzīvības koka un pie svētās pilsētas, par ko rakstīts šinī grāmatā.</div></div>
<div class="par"><div class="verse" verse="20"><div class="verse-label">20</div>Tas, kas visu šo apliecina, saka: "Tiešām, Es nāku drīz. Āmen." Tiešām, nāc, Kungs Jēzu!</div></div>
    </body>
</html>
