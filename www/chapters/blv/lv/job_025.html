
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tad šuahietis Bildads atbildēja un sacīja:</div></div>
<div class="par"><div class="verse" verse="2"><div class="verse-label">2</div>"Vai valdonīga vara un baisma nav tikai pie Viņa, kas gādā par mieru Savā debesu augstībā?</div></div>
<div class="par"><div class="verse" verse="3"><div class="verse-label">3</div>Kas var izskaitīt Viņa karapulkus? Un kam pāri nepaceļas Viņa gaisma?</div></div>
<div class="par"><div class="verse" verse="4"><div class="verse-label">4</div>Kā tad gan cilvēkam lai būtu taisnība sacensībā ar Dievu, un kā cilvēks Viņam līdzās varētu izlikties taisns un šķīsts, kā no sievas dzimis?</div></div>
<div class="par"><div class="verse" verse="5"><div class="verse-label">5</div>Lūk, pat mēness nespīd pienācīgi gaiši, un arī zvaigznes nav pietiekami šķīstas Viņa acīm -</div></div>
<div class="par"><div class="verse" verse="6"><div class="verse-label">6</div>un cik mazāk tad vēl cilvēks, kas ir nieka kode, un cilvēka bērns, kas ir zemes tārps!"</div></div>
    </body>
</html>
