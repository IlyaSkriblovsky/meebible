
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziesma. Dziediet Tam Kungam jaunu dziesmu, jo Viņš ir darījis brīnumus! Viņam palīdzējusi gūt uzvaru Viņa labā roka, Viņa svētais elkonis.</div></div>
<div class="par"><div class="verse" verse="2"><div class="verse-label">2</div>Tas Kungs ir zināmu darījis Savu palīdzīgo un svētīgo rīcību, tautu priekšā Viņš ir atklājis Savu taisnīgumu.</div></div>
<div class="par"><div class="verse" verse="3"><div class="verse-label">3</div>Viņš atcerējies Savu žēlastību un uzticību Israēla namam, visi zemes gali redz mūsu Dieva svētīgo un palīdzības pilno valdīšanu.</div></div>
<div class="par"><div class="verse" verse="4"><div class="verse-label">4</div>Gavilējiet Tam Kungam, visa pasaule, līksmojiet, gavilējiet un spēlējiet!</div></div>
<div class="par"><div class="verse" verse="5"><div class="verse-label">5</div>Spēlējiet Tam Kungam ar cītaru un pavadiet cītaras skaņas ar daiļskanīgām dziesmām!</div></div>
<div class="par"><div class="verse" verse="6"><div class="verse-label">6</div>Ar taurēm un bazūņu skaņām paudiet savu prieku ķēniņa, Tā Kunga, priekšā!</div></div>
<div class="par"><div class="verse" verse="7"><div class="verse-label">7</div>Lai krāc un plosās jūra un viss, kas to pilda, lai vētra iet pār zemi un visu, kas uz tās dzīvo!</div></div>
<div class="par"><div class="verse" verse="8"><div class="verse-label">8</div>Upes lai plaukšķina, kalni lai gavilē visnotaļ</div></div>
<div class="par"><div class="verse" verse="9"><div class="verse-label">9</div>Tā Kunga priekšā, jo Viņš nāk tiesāt zemi. Viņš tiesās pasauli pēc likuma un tautas taisnībā.</div></div>
    </body>
</html>
