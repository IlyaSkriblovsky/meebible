
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>"Gitit", dziedātāju vadonim. Asafa dziesma.</div></div>
<div class="par"><div class="verse" verse="2"><div class="verse-label">2</div>Dziediet priecīgi Dievam, mūsu stiprumam, gavilējiet Jēkaba Dievam!</div></div>
<div class="par"><div class="verse" verse="3"><div class="verse-label">3</div>Dziediet slavas dziesmas un dārdiniet bungas, skandiniet maigi cītaru un arfu!</div></div>
<div class="par"><div class="verse" verse="4"><div class="verse-label">4</div>Pūtiet bazūnes jaunajā mēnesī, pilnajā mēnesī, mūsu svētku dienā!</div></div>
<div class="par"><div class="verse" verse="5"><div class="verse-label">5</div>Jo tāds ir Israēla likums, Jēkaba Dieva noteikums.</div></div>
<div class="par"><div class="verse" verse="6"><div class="verse-label">6</div>Tā Viņš pavēlēja Jāzepam, kad viņš izgāja no Ēģiptes zemes. Es uztveru valodu, kas man ir sveša:</div></div>
<div class="par"><div class="verse" verse="7"><div class="verse-label">7</div>"Viņa kamiešiem Es esmu atņēmis nastu, viņa rokas ir brīvas kļuvušas no nesamiem groziem.</div></div>
<div class="par"><div class="verse" verse="8"><div class="verse-label">8</div>Kad tu nedienā piesauci Mani, Es tevi atbrīvoju, uzklausīju tevi, tērpies pērkona padebešos; Es tevi pārbaudīju arī pie nesaskaņu ūdeņiem. (Sela.)</div></div>
<div class="par"><div class="verse" verse="9"><div class="verse-label">9</div>Klausies, Mana tauta, lai Es tevi brīdinātu! Israēl, kaut tu Mani uzklausītu!</div></div>
<div class="par"><div class="verse" verse="10"><div class="verse-label">10</div>Cita Dieva tev nedrīkst būt, tev nebūs pielūgt svešus dievus!</div></div>
<div class="par"><div class="verse" verse="11"><div class="verse-label">11</div>Es esmu Tas Kungs, tavs Dievs, kas tevi izvedis no Ēģiptes zemes. Atplet savu muti, lai Es to piepildu!</div></div>
<div class="par"><div class="verse" verse="12"><div class="verse-label">12</div>Bet Mana tauta neklausīja Manu balsi, Israēls Mani negribēja.</div></div>
<div class="par"><div class="verse" verse="13"><div class="verse-label">13</div>Tad Es viņus pametu viņu cietsirdībā, lai viņi staigā pēc sava prāta.</div></div>
<div class="par"><div class="verse" verse="14"><div class="verse-label">14</div>Kaut jel Mana tauta klausītu Mani, kaut jel Israēls staigātu Manos ceļos!</div></div>
<div class="par"><div class="verse" verse="15"><div class="verse-label">15</div>Acumirklī Es pazemotu viņu ienaidniekus, un pret viņu pretiniekiem Es izstieptu Savu roku!</div></div>
<div class="par"><div class="verse" verse="16"><div class="verse-label">16</div>Kas To Kungu ienīst, tiem vajadzētu gan Israēlam glaimot; bet viņu soda laiks turpinātos mūžīgi.</div></div>
<div class="par"><div class="verse" verse="17"><div class="verse-label">17</div>Un Israēlu Es paēdināšu ar briedušiem kviešiem un pamielošu ar medu no klints."</div></div>
    </body>
</html>
