
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma pamācībai. Svētīgs, kam pārkāpumi piedoti, kam grēki nolīdzināti!</div></div>
<div class="par"><div class="verse" verse="2"><div class="verse-label">2</div>Svētīgs tas cilvēks, kam Tas Kungs nepielīdzina viņa vainu, kura sirdī viltības nevaid!</div></div>
<div class="par"><div class="verse" verse="3"><div class="verse-label">3</div>Kamēr es klusēju, mani kauli panīka, un man bija jāvaid cauru dienu,</div></div>
<div class="par"><div class="verse" verse="4"><div class="verse-label">4</div>jo Tava roka smagi gūlās uz mani dienām un naktīm. Mans spēks izkalta kā zeme vasaras bulā. (Sela.)</div></div>
<div class="par"><div class="verse" verse="5"><div class="verse-label">5</div>Tad es atzinos Tev savos grēkos un neapslēpu savas vainas. Es sacīju:"Es izsūdzēšu Tam Kungam savus pārkāpumus!" Un Tu piedevi man manu grēka vainu. (Sela.)</div></div>
<div class="par"><div class="verse" verse="6"><div class="verse-label">6</div>Tādēļ lai ikviens ticīgais Tevi piesauc posta laikā, kamēr Tu esi atrodams; ja arī lieli ūdeņi veltos, tie viņu neaizsniegs.</div></div>
<div class="par"><div class="verse" verse="7"><div class="verse-label">7</div>Tu esi mans patvērums, Tu mani sargāsi briesmās, Tu liksi atskanēt ap mani pestīšanas gavilēm. (Sela.)</div></div>
<div class="par"><div class="verse" verse="8"><div class="verse-label">8</div>"Es tevi mācīšu un rādīšu ceļu, pa kuru tev jāstaigā, Es pār tevi turēšu nomodā Savu aci.</div></div>
<div class="par"><div class="verse" verse="9"><div class="verse-label">9</div>Neesiet kā zirgi, kā mūļi, kam nav saprašanas, kam iemaukti un laužņi jāliek mutē, kad viņi negrib nākt pie tevis."</div></div>
<div class="par"><div class="verse" verse="10"><div class="verse-label">10</div>Bezdievīgajiem ir daudz sāpju, bet, kas uz To Kungu cer, to Viņš ietin Savā žēlastībā.</div></div>
<div class="par"><div class="verse" verse="11"><div class="verse-label">11</div>Priecājieties par To Kungu, jūs taisnie, un gavilējiet visi, kam ir skaidra sirds!</div></div>
    </body>
</html>
