
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tad es redzēju labajā rokā Tam, kas sēd uz goda krēsla, grāmatu, aprakstītu iekš- un ārpusē, aizzīmogotu septiņiem zīmogiem.</div></div>
<div class="par"><div class="verse" verse="2"><div class="verse-label">2</div>Es redzēju varenu eņģeli saucam stiprā balsī: "Kas ir cienīgs atvērt grāmatu un atdarīt tās zīmogus?"</div></div>
<div class="par"><div class="verse" verse="3"><div class="verse-label">3</div>Bet neviens ne debesīs, ne zemes virsū, ne zemes apakšā nespēja atvērt grāmatu un tanī ieskatīties.</div></div>
<div class="par"><div class="verse" verse="4"><div class="verse-label">4</div>Un es gauži raudāju, ka neviens nav atrasts cienīgs atvērt grāmatu un tanī ieskatīties.</div></div>
<div class="par"><div class="verse" verse="5"><div class="verse-label">5</div>Te viens no vecajiem saka man: "Neraudi! Redzi, uzvarējis ir lauva no Jūdas cilts, Dāvida sakne, lai atvērtu grāmatu un tās septiņus zīmogus."</div></div>
<div class="par"><div class="verse" verse="6"><div class="verse-label">6</div>Un es redzēju goda krēsla, četru dzīvo būtņu un vecajo vidū stāvam Jēru, kā nokautu, ar septiņiem ragiem un septiņām acīm, kas ir septiņi Dieva gari, izsūtīti pa visu pasauli.</div></div>
<div class="par"><div class="verse" verse="7"><div class="verse-label">7</div>Viņš nāca un saņēma grāmatu no Tā labās rokas, kas sēd goda krēslā.</div></div>
<div class="par"><div class="verse" verse="8"><div class="verse-label">8</div>Kad Viņš ņēma grāmatu, tad četras dzīvās būtnes un divdesmit četri vecaji metās zemē Jēra priekšā, katrs turēdams rokā cītaras un zelta kausus, pilnus kvēpināmām zālēm, kas ir svēto lūgšanas; viņi dziedāja jaunu dziesmu, sacīdami:</div></div>
<div class="par"><div class="verse" verse="9"><div class="verse-label">9</div>"Tu esi cienīgs ņemt grāmatu un atvērt tās zīmogus, jo Tu tapi nokauts un esi atpircis Dievam ar Savām asinīm cilvēkus no visām ciltīm, valodām, tautām un tautībām,</div></div>
<div class="par"><div class="verse" verse="10"><div class="verse-label">10</div>un Tu esi padarījis viņus mūsu Dievam par ķēniņiem un priesteriem, kas valdīs pār visu zemi."</div></div>
<div class="par"><div class="verse" verse="11"><div class="verse-label">11</div>Tad es redzēju un dzirdēju kā daudzu eņģeļu balsi visapkārt goda krēslam, dzīvām būtnēm un vecajiem, viņu skaits bija miriādu miriādes un tūkstošu tūkstoši, kas sauca skaņā balsī:</div></div>
<div class="par"><div class="verse" verse="12"><div class="verse-label">12</div>"Cienīgs ir tas Jērs, kas tapa nokauts, ņemt spēku, bagātību, gudrību, stiprumu, godu, slavu un pateicību!"</div></div>
<div class="par"><div class="verse" verse="13"><div class="verse-label">13</div>Un es dzirdēju visu radību debesīs, virs zemes, apakš zemes, jūrā un visus, kas tur ir, sakām: "Tam, kas sēd goda krēslā, un tam Jēram, lai ir pateicība, gods, slava un vara mūžu mūžos."</div></div>
<div class="par"><div class="verse" verse="14"><div class="verse-label">14</div>Un četras dzīvās būtnes sacīja: āmen! Vecaji metās zemē un pielūdza.</div></div>
    </body>
</html>
