
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>No kurienes kari, no kurienes cīņas jūsu starpā? Vai ne no turienes, no kārībām, kas cīnās jūsu locekļos?</div></div>
<div class="par"><div class="verse" verse="2"><div class="verse-label">2</div>Jūs iekārojat, un jums nav; jūs slepkavojat un skaužat un nevarat iegūt; jūs cīnāties un karojat. Jums nav, tāpēc ka jūs nelūdzat Dievu.</div></div>
<div class="par"><div class="verse" verse="3"><div class="verse-label">3</div>Jūs lūdzat un nedabūjat, tāpēc ka ar ļaunām sirdīm lūdzat, lai to šķiestu savās kārībās.</div></div>
<div class="par"><div class="verse" verse="4"><div class="verse-label">4</div>Laulības pārkāpēju cilts, vai jūs nezināt, ka šīs pasaules draudzība ir Dieva ienaidība? Kas nu gribētu būt pasaules draugs, tas nostājas par Dieva ienaidnieku.</div></div>
<div class="par"><div class="verse" verse="5"><div class="verse-label">5</div>Jeb vai jums šķiet, ka raksti velti saka: uz skaudību nesas tas gars, kas mūsos mājo. -</div></div>
<div class="par"><div class="verse" verse="6"><div class="verse-label">6</div>Toties Viņš dod lielāku žēlastību; tādēļ raksti saka: Dievs stājas pretim lepniem, bet pazemīgiem dod žēlastību. -</div></div>
<div class="par"><div class="verse" verse="7"><div class="verse-label">7</div>Tad nu padodieties Dievam, stājieties pretim velnam, un viņš bēgs no jums;</div></div>
<div class="par"><div class="verse" verse="8"><div class="verse-label">8</div>tuvojieties Dievam, tad Viņš tuvosies jums. Šķīstījiet rokas, grēcinieki, un skaidrojiet, šaubīgie, sirdis!</div></div>
<div class="par"><div class="verse" verse="9"><div class="verse-label">9</div>Esiet nelaimīgi un vaimanājiet un raudiet, jūsu smiekli lai top pārvērsti vaidos un jūsu prieks skumjās.</div></div>
<div class="par"><div class="verse" verse="10"><div class="verse-label">10</div>Zemojieties Tā Kunga priekšā, tad Viņš jūs paaugstinās.</div></div>
<div class="par"><div class="verse" verse="11"><div class="verse-label">11</div>Neaprunājiet, brāļi, cits citu; kas savu brāli aprunā vai brāli tiesā, aprunā likumu un tiesā likumu; bet, ja tu likumu tiesā, tad tu neesi likuma darītājs, bet soģis.</div></div>
<div class="par"><div class="verse" verse="12"><div class="verse-label">12</div>Viens ir likuma devējs un soģis, kas var glābt un pazudināt; bet kas tu tāds esi, tu kas tiesā savu tuvāku?</div></div>
<div class="par"><div class="verse" verse="13"><div class="verse-label">13</div>Nu tad jūs, kas sakāt: šodien vai rītu mēs dosimies uz to un to pilsētu un pavadīsim tur gadu un tirgosimies un gūsim peļņu, -</div></div>
<div class="par"><div class="verse" verse="14"><div class="verse-label">14</div>jūs taču nezināt, kāda jūsu dzīve ir rītu; jo tā ir tvaiks, kas uz īsu brīdi ir redzams un tad izgaist,</div></div>
<div class="par"><div class="verse" verse="15"><div class="verse-label">15</div>kur jums būtu jāsaka: ja Tas Kungs tā gribēs, mēs dzīvosim un darīsim to un to. -</div></div>
<div class="par"><div class="verse" verse="16"><div class="verse-label">16</div>Bet tagad jūs lielāties savā augstprātībā; katra tāda lielība ir ļauna.</div></div>
<div class="par"><div class="verse" verse="17"><div class="verse-label">17</div>Tad nu kas zina labu darīt un to nedara, tam tas ir par grēku.</div></div>
    </body>
</html>
