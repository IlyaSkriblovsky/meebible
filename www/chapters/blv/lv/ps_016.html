
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida sirdsdziesma. Pasargi mani, Dievs, jo es paļaujos uz Tevi!</div></div>
<div class="par"><div class="verse" verse="2"><div class="verse-label">2</div>Es saku uz To Kungu:"Tu esi mans Kungs, bez Tevis man nevaid nekā cita laba."</div></div>
<div class="par"><div class="verse" verse="3"><div class="verse-label">3</div>Uz svētajiem, kas ir šai zemē, es saku: "Uz jums man ir labs prāts!"</div></div>
<div class="par"><div class="verse" verse="4"><div class="verse-label">4</div>Daudz ciešanu sagaida tos, kas pielūdz elkus, svešus dievus; es nepienesīšu viņu asiņainos dzeramos upurus un ar savām lūpām nepieminēšu viņu vārdus!</div></div>
<div class="par"><div class="verse" verse="5"><div class="verse-label">5</div>Tas Kungs ir mana manta un mans kauss. Tu esi tas, kas glabā un nodrošina man manu tiesu.</div></div>
<div class="par"><div class="verse" verse="6"><div class="verse-label">6</div>Man mana daļa tikusi jaukā vietā, tiešām, skaists ir mans mantojums.</div></div>
<div class="par"><div class="verse" verse="7"><div class="verse-label">7</div>Es slavēšu To Kungu, kas man devis padomu; pat naktī mana sirdsbalss ir paklausībā modra.</div></div>
<div class="par"><div class="verse" verse="8"><div class="verse-label">8</div>Es skatīju To Kungu savā priekšā vienumēr, jo Viņš man ir pa labo roku, ka es nešaubītos.</div></div>
<div class="par"><div class="verse" verse="9"><div class="verse-label">9</div>Tāpēc priecājās mana sirds un līksmoja mana mēle, un pat mana miesa dzīvos cerībā,</div></div>
<div class="par"><div class="verse" verse="10"><div class="verse-label">10</div>jo Tu manu dvēseli nepametīsi nāves valstībā, nedz Savam Svētajam liksi redzēt iznīcību.</div></div>
<div class="par"><div class="verse" verse="11"><div class="verse-label">11</div>Tu darīji man zināmu dzīvības ceļu, Tu piepildi mani ar prieku Sava vaiga priekšā, un jaukas, svētības pilnas dāvanas pie Tavas labās rokas ir mūžīgi.</div></div>
    </body>
</html>
