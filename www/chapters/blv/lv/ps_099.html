
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tas Kungs ir kļuvis ķēniņš - tautas lai dreb! Viņš sēž pār ķerubiem - zeme lai trīc!</div></div>
<div class="par"><div class="verse" verse="2"><div class="verse-label">2</div>Tas Kungs ir liels Ciānā, un Viņš augsti pacelts pār visām tautām.</div></div>
<div class="par"><div class="verse" verse="3"><div class="verse-label">3</div>Lai tās teic Tavu lielo un bijājamo Vārdu: "Tiešām, Viņš ir svēts!"</div></div>
<div class="par"><div class="verse" verse="4"><div class="verse-label">4</div>Lai daudzina ķēniņa spēku, ķēniņa, kas par visu vairāk mīl taisnību. Tu esi stingri nostiprinājis taisnīgu kārtību; Tu esi nodibinājis tiesu un taisnību Jēkabā.</div></div>
<div class="par"><div class="verse" verse="5"><div class="verse-label">5</div>Cildiniet To Kungu, mūsu Dievu! Krītiet ceļos Viņa kāju pamesla priekšā! Tiešām, Viņš ir svēts!</div></div>
<div class="par"><div class="verse" verse="6"><div class="verse-label">6</div>Mozus un Ārons bija starp Viņa priesteriem, arī Samuēls bija starp tiem, kas piesauca Viņa Vārdu; viņi piesauca To Kungu, un Viņš tos paklausīja;</div></div>
<div class="par"><div class="verse" verse="7"><div class="verse-label">7</div>Viņš runāja uz tiem padebešu stabā, tie pasargāja Viņa liecības un bauslību, ko Viņš tiem bija devis.</div></div>
<div class="par"><div class="verse" verse="8"><div class="verse-label">8</div>Kungs, mūsu Dievs, Tu esi viņus uzklausījis! Tu esi bijis viņiem Dievs, kas piedod, un arī atriebējs par viņu ļaunajiem darbiem.</div></div>
<div class="par"><div class="verse" verse="9"><div class="verse-label">9</div>Cildiniet To Kungu, mūsu Dievu, un metieties ceļos pie Viņa svētā kalna! Tiešām, svēts ir Tas Kungs, mūsu Dievs!</div></div>
    </body>
</html>
