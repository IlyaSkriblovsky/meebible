
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziesma dziedātāju vadonim. Pēc meldijas "Nepazudini!". Asafa psalms.</div></div>
<div class="par"><div class="verse" verse="2"><div class="verse-label">2</div>Mēs Tev pateicam, Dievs, mēs pateicamies Tev! Tavi brīnuma darbi liecina, ka Tavs Vārds ir mums tuvu.</div></div>
<div class="par"><div class="verse" verse="3"><div class="verse-label">3</div>"Kad īstais laiks man būs šķitis pienākam, tad Es jo taisni tiesāšu,</div></div>
<div class="par"><div class="verse" verse="4"><div class="verse-label">4</div>kaut vai aiz bailēm trīcētu zeme un visi tās iedzīvotāji. Es tomēr stingri turēšu Savās rokās tās balstus. (Sela.)</div></div>
<div class="par"><div class="verse" verse="5"><div class="verse-label">5</div>Es uzsaucu lielīgajiem: nelielieties, un bezdievjiem: neceliet savu galvu tik augstu!</div></div>
<div class="par"><div class="verse" verse="6"><div class="verse-label">6</div>Neceliet savu galvu tik augstu, nerunājiet pārgalvīgi un iecirtīgi!"</div></div>
<div class="par"><div class="verse" verse="7"><div class="verse-label">7</div>Jo ne no rītiem, ne no vakariem un ne no tuksneša kalniem nāk palīdzība,</div></div>
<div class="par"><div class="verse" verse="8"><div class="verse-label">8</div>bet Dievs ir visu lietu izspriedējs: vienu Viņš pazemo, otru Viņš paaugstina.</div></div>
<div class="par"><div class="verse" verse="9"><div class="verse-label">9</div>Jo Tam Kungam ir rokā kauss ar stipru putojošu un reibinošu vīnu. To Viņš dod dzert, un pat visas zemes bezdievjiem jāsūc un jāizdzer tā mieles.</div></div>
<div class="par"><div class="verse" verse="10"><div class="verse-label">10</div>Bet es gavilēšu mūžīgi, slavēšu Jēkaba Dievu.</div></div>
<div class="par"><div class="verse" verse="11"><div class="verse-label">11</div>Viņš aplauzīs bezdievjiem ragus, bet liks augstu izslieties taisno galvām.</div></div>
    </body>
</html>
