
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim, uz astoņām stīgām. Dāvida dziesma.</div></div>
<div class="par"><div class="verse" verse="2"><div class="verse-label">2</div>Palīdzi, ak, Kungs, jo svētie ir zustin zuduši un ticīgo tik maz ir palicis starp cilvēku bērniem!</div></div>
<div class="par"><div class="verse" verse="3"><div class="verse-label">3</div>Viltu viņi runā cits caur citu. Ar smaidu uz lūpām viņi runā ar divkosīgu sirdi.</div></div>
<div class="par"><div class="verse" verse="4"><div class="verse-label">4</div>Kaut Tas Kungs darītu galu visiem saldiem vārdiem, mēlei, kas runā nekautrīgi,</div></div>
<div class="par"><div class="verse" verse="5"><div class="verse-label">5</div>kas saka:"Mūsu varoņspēks ir mūsu mēle, mūsu mute ir mūsu rīcībā, mums klājas runāt! Kas mums var pavēlēt?"</div></div>
<div class="par"><div class="verse" verse="6"><div class="verse-label">6</div>"Tad nu posta dēļ, kas nācis pār apspiestajiem, un grūtdieņu nopūtu dēļ Es celšos," saka Tas Kungs, "un gādāšu pestīšanu tam, kas pēc tās ilgojas!"</div></div>
<div class="par"><div class="verse" verse="7"><div class="verse-label">7</div>Tā Kunga vārdi ir skaidri kā kausēts sudrabs, kas septiņkārt šķīstīts.</div></div>
<div class="par"><div class="verse" verse="8"><div class="verse-label">8</div>Tu, Kungs, tos turēsi un pasargāsi mūs no šīs cilts mūžīgi -</div></div>
<div class="par"><div class="verse" verse="9"><div class="verse-label">9</div>no pārkāpējiem, kas lepni staigā visapkārt, kur nekrietnība augstu ceļ galvu starp cilvēku bērniem.</div></div>
    </body>
</html>
