
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs runāja uz Mozu Sinaja tuksnesī Saiešanas teltī otrā gada otrā mēneša pirmajā dienā pēc viņu iziešanas no Ēģiptes zemes, sacīdams:</div></div>
<div class="par"><div class="verse" verse="2"><div class="verse-label">2</div>"Saskaitiet Israēla bērnu draudzē visus pēc viņu ciltīm, pēc viņu tēvu namiem, pēc vārdu skaita, visus, kas ir vīriešu kārtas, pēc viņu galvām,</div></div>
<div class="par"><div class="verse" verse="3"><div class="verse-label">3</div>sākot ar tiem, kas divdesmit gadus veci un vecāki, kas jau var iestāties Israēla karapulkos; tos saskaitiet pēc viņu pulkiem, tu un Ārons.</div></div>
<div class="par"><div class="verse" verse="4"><div class="verse-label">4</div>Un lai ar jums kopā ir no katras cilts viens vīrs, kas ir sava tēvu nama galvenais.</div></div>
<div class="par"><div class="verse" verse="5"><div class="verse-label">5</div>Šie nu ir to vīru vārdi, kas nostāsies kopā ar jums: Rūbena ciltij - Ēlicūrs, Šedeura dēls;</div></div>
<div class="par"><div class="verse" verse="6"><div class="verse-label">6</div>Simeona ciltij - Šelumiēls, Curišadaja dēls;</div></div>
<div class="par"><div class="verse" verse="7"><div class="verse-label">7</div>Jūdas ciltij - Nahšons, Aminādaba dēls;</div></div>
<div class="par"><div class="verse" verse="8"><div class="verse-label">8</div>Isašara ciltij - Netaneēls, Zuāra dēls;</div></div>
<div class="par"><div class="verse" verse="9"><div class="verse-label">9</div>Zebulona ciltij - Ēliābs, Helona dēls;</div></div>
<div class="par"><div class="verse" verse="10"><div class="verse-label">10</div>Jāzepa ciltij: Efraimam - Ēlišāma, Amihuda dēls; Manasem - Gamaliēls, Pedacūra dēls;</div></div>
<div class="par"><div class="verse" verse="11"><div class="verse-label">11</div>Benjamīna ciltij - Abidans, Gideona dēls;</div></div>
<div class="par"><div class="verse" verse="12"><div class="verse-label">12</div>Dana ciltij - Ahiēzers, Amišadaja dēls;</div></div>
<div class="par"><div class="verse" verse="13"><div class="verse-label">13</div>Ašera ciltij - Pagiēls, Ohrana dēls;</div></div>
<div class="par"><div class="verse" verse="14"><div class="verse-label">14</div>Gada ciltij - Ēliasafs, Deguēla dēls;</div></div>
<div class="par"><div class="verse" verse="15"><div class="verse-label">15</div>Naftaļa ciltij - Ahīra, Einana dēls."</div></div>
<div class="par"><div class="verse" verse="16"><div class="verse-label">16</div>Šie ir draudzes izraudzītie savu tēvu cilšu galvenie, augstākie pār Israēla tūkstošiem.</div></div>
<div class="par"><div class="verse" verse="17"><div class="verse-label">17</div>Tad Mozus un Ārons saaicināja šos vīrus, kā tie vārdos bija nosaukti,</div></div>
<div class="par"><div class="verse" verse="18"><div class="verse-label">18</div>un sapulcināja visu draudzi otrā mēneša pirmajā dienā, un tie ierakstījās visi savu cilšu rakstos pēc savām ciltīm, pēc saviem tēvu namiem, pēc vārdu skaita, sākot ar divdesmit gadus veciem un vecākiem, pēc viņu galvām.</div></div>
<div class="par"><div class="verse" verse="19"><div class="verse-label">19</div>Kā Tas Kungs to bija Mozum pavēlējis, tā Mozus tos uzrakstīja Sinaja tuksnesī.</div></div>
<div class="par"><div class="verse" verse="20"><div class="verse-label">20</div>Tad Rūbena, Israēla pirmdzimtā dēla, pēcnācēju pēc to ciltīm, pēc tēvu namiem, pēc vārdiem saskaitot, pēc viņu galvām, ikvienu vīru, kas divdesmit gadus vecs vai vecāks, ikvienu, kas var iet karapulkos,-</div></div>
<div class="par"><div class="verse" verse="21"><div class="verse-label">21</div>visus saskaitot, kas pieder pie Rūbena cilts, pavisam bija četrdesmit seši tūkstoši pieci simti.</div></div>
<div class="par"><div class="verse" verse="22"><div class="verse-label">22</div>Bet Simeona bērnu pēcnācēju pēc viņu ciltīm, pēc viņu tēvu namiem, pēc vārdiem saskaitot, pēc viņu galvām, ikvienu vīru, kas divdesmit gadus vecs vai vecāks, ikvienu, kas var iet karapulkos,-</div></div>
<div class="par"><div class="verse" verse="23"><div class="verse-label">23</div>tos visus saskaitot, kas pieder pie Simeona cilts, pavisam bija piecdesmit deviņi tūkstoši trīs simti.</div></div>
<div class="par"><div class="verse" verse="24"><div class="verse-label">24</div>Bet Gada pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="25"><div class="verse-label">25</div>tos visus saskaitot, kas pieder pie Gada cilts, pavisam bija četrdesmit pieci tūkstoši seši simti piecdesmit.</div></div>
<div class="par"><div class="verse" verse="26"><div class="verse-label">26</div>Un Jūdas pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="27"><div class="verse-label">27</div>tos visus saskaitot, kas pieder pie Jūdas cilts, pavisam bija septiņdesmit četri tūkstoši seši simti.</div></div>
<div class="par"><div class="verse" verse="28"><div class="verse-label">28</div>Un Isašara pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="29"><div class="verse-label">29</div>un tos visus saskaitot, kas pieder pie Isašara cilts, pavisam bija piecdesmit četri tūkstoši četri simti.</div></div>
<div class="par"><div class="verse" verse="30"><div class="verse-label">30</div>Un Zebulona pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="31"><div class="verse-label">31</div>tos visus saskaitot, kas pieder pie Zebulona cilts, pavisam bija piecdesmit tūkstoši četri simti.</div></div>
<div class="par"><div class="verse" verse="32"><div class="verse-label">32</div>Un Jāzepa cilts - Efraima pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="33"><div class="verse-label">33</div>tos visus saskaitot, kas pieder pie Efraima cilts, pavisam bija četrdesmit tūkstoši pieci simti.</div></div>
<div class="par"><div class="verse" verse="34"><div class="verse-label">34</div>Un Manases pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="35"><div class="verse-label">35</div>tos visus saskaitot, kas pieder pie Manases cilts, pavisam bija trīsdesmit divi tūkstoši divi simti.</div></div>
<div class="par"><div class="verse" verse="36"><div class="verse-label">36</div>Un Benjamīna pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="37"><div class="verse-label">37</div>tos visus saskaitot, kas pieder pie Benjamīna cilts, pavisam bija trīsdesmit pieci tūkstoši četri simti.</div></div>
<div class="par"><div class="verse" verse="38"><div class="verse-label">38</div>Un Dana pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="39"><div class="verse-label">39</div>tos visus saskaitot, kas pieder pie Dana cilts, pavisam bija sešdesmit divi tūkstoši septiņi simti.</div></div>
<div class="par"><div class="verse" verse="40"><div class="verse-label">40</div>Un Ašera pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="41"><div class="verse-label">41</div>tos visus saskaitot, kas pieder pie Ašera cilts, pavisam bija četrdesmit tūkstoši pieci simti.</div></div>
<div class="par"><div class="verse" verse="42"><div class="verse-label">42</div>Un Naftaļa pēcnācēju pēc viņu ciltīm, pēc viņu tēvu namiem, pēc vārdiem saskaitot tos, kas divdesmit gadus veci un vecāki, visus, kas var iet karapulkos,-</div></div>
<div class="par"><div class="verse" verse="43"><div class="verse-label">43</div>tos visus saskaitot, kas pieder pie Naftaļa cilts, pavisam bija piecdesmit trīs tūkstoši četri simti.</div></div>
<div class="par"><div class="verse" verse="44"><div class="verse-label">44</div>Šie ir uzrakstītie, ko Mozus un Ārons un divpadsmit Israēla vadoņi uzrakstīja; tie bija pa vienam no katras cilts tēvu nama.</div></div>
<div class="par"><div class="verse" verse="45"><div class="verse-label">45</div>Un visu uzrakstīto Israēla bērnu pēc viņu tēvu namiem, kas divdesmit gadus veci un vecāki, visu, kas var Israēlā iet karapulkos,</div></div>
<div class="par"><div class="verse" verse="46"><div class="verse-label">46</div>kopskaitā bija seši simti trīs tūkstoši pieci simti piecdesmit.</div></div>
<div class="par"><div class="verse" verse="47"><div class="verse-label">47</div>Bet levīti pēc savu tēvu ciltīm pie tiem netika pieskaitīti,</div></div>
<div class="par"><div class="verse" verse="48"><div class="verse-label">48</div>jo Tas Kungs bija uz Mozu runājis, sacīdams:</div></div>
<div class="par"><div class="verse" verse="49"><div class="verse-label">49</div>"Bet Levija cilti tu vienīgo neskaiti, nedz uzņem viņus Israēla bērnu skaitā.</div></div>
<div class="par"><div class="verse" verse="50"><div class="verse-label">50</div>Bet tu iecel levītus pār Liecības telti un visiem tās piederumiem, un visu, kas pie tās; viņi lai nes šo mājokli un visas tā lietas; un viņi lai tur kalpo un lai apmetas ap šo telti.</div></div>
<div class="par"><div class="verse" verse="51"><div class="verse-label">51</div>Kad mājoklis jāpārvieto, lai levīti noņem to, bet, kad mājoklis jāuzceļ, tad lai levīti to uzceļ; ja kāds svešs tuvojas, tad tam ir jāmirst.</div></div>
<div class="par"><div class="verse" verse="52"><div class="verse-label">52</div>Un Israēla bērniem būs novietoties ikvienam savā nometnē un ikvienam pie sava karapulka karoga sava pulka daļā.</div></div>
<div class="par"><div class="verse" verse="53"><div class="verse-label">53</div>Bet levīti lai novietojas ap Liecības mājokli, tam apkārt, lai pār Israēla bērnu draudzi nenāktu nekādas Dieva dusmas; tāpēc lai levīti pilda savu pienākumu, sargādami Liecības mājokli."</div></div>
<div class="par"><div class="verse" verse="54"><div class="verse-label">54</div>Un Israēla bērni visu izpildīja, kā Tas Kungs to bija Mozum pavēlējis; tā tie to darīja.</div></div>
    </body>
</html>
