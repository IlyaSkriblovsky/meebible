
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida psalms. Es dziedāšu par žēlastību un tiesisku taisnību; Tev, Kungs, es dziedāšu slavu!</div></div>
<div class="par"><div class="verse" verse="2"><div class="verse-label">2</div>Es centīšos palikt uz nenoziedzības ceļa. Kad nāksi Tu pie manis? Es staigāšu ar skaidru sirdi tavā namā.</div></div>
<div class="par"><div class="verse" verse="3"><div class="verse-label">3</div>Es neraudzīšos uz ļaunām un kauna pilnām lietām. Es ienīstu pārkāpējus un atkritējus, un lai viņiem nebūtu vietas pie manis.</div></div>
<div class="par"><div class="verse" verse="4"><div class="verse-label">4</div>Netaisna sirds lai ir tālu nost no manis, ļaunu cilvēku es negribu pazīt.</div></div>
<div class="par"><div class="verse" verse="5"><div class="verse-label">5</div>Kas savu tuvāko slepeni aprunā, to es piespiedīšu klusēt un izdeldēšu; kam lepnas acis un uzpūtīga sirds, to es necietīšu.</div></div>
<div class="par"><div class="verse" verse="6"><div class="verse-label">6</div>Manas acis lai raugās uz uzticīgajiem zemē, ka tie paliek pie manis. Kas taisnus ceļus staigā, tie man kalpo.</div></div>
<div class="par"><div class="verse" verse="7"><div class="verse-label">7</div>Viltus ļaudis nepaliks manā namā; kas melus runā, nepastāvēs manu acu priekšā.</div></div>
<div class="par"><div class="verse" verse="8"><div class="verse-label">8</div>Ik rītus es iznīcināšu visus bezdievjus zemē, lai izdeldētu no Tā Kunga pilsētas visus ļauna darītājus.</div></div>
    </body>
</html>
