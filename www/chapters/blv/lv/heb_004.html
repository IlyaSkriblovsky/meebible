
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tāpēc, kamēr apsolījums ieiet Viņa atdusā mums vēl pastāv, bīsimies, ka kāds no mums neizrādītos to nesasniedzis.</div></div>
<div class="par"><div class="verse" verse="2"><div class="verse-label">2</div>Jo arī mums evaņģēlijs ir pasludināts tāpat kā viņiem. Bet dzirdētais vārds tiem nepalīdzēja, tāpēc ka klausītājos nebija savienojies ar ticību.</div></div>
<div class="par"><div class="verse" verse="3"><div class="verse-label">3</div>Jo mēs, kas esam ticējuši, ieejam atdusā, kā Viņš ir teicis: kā esmu zvērējis Savās dusmās, tiem nebūs ieiet Manā atdusā, - lai gan darbi kopš pasaules radīšanas bija padarīti.</div></div>
<div class="par"><div class="verse" verse="4"><div class="verse-label">4</div>Jo par septīto dienu Viņš kaut kur tā ir teicis: un Dievs septītajā dienā atdusējās no visiem Saviem darbiem.</div></div>
<div class="par"><div class="verse" verse="5"><div class="verse-label">5</div>Un šinī vietā atkal: tiem nebūs ieiet Manā atdusā. -</div></div>
<div class="par"><div class="verse" verse="6"><div class="verse-label">6</div>Kad nu dažiem atliek tanī ieiet, bet nepaklausības dēļ nav iegājuši tie, kam vispirms evaņģēlijs pasludināts,</div></div>
<div class="par"><div class="verse" verse="7"><div class="verse-label">7</div>Viņš no jauna liek kādu dienu, šo dienu, caur Dāvidu runādams pēc tik ilga laika, kā jau iepriekš teikts: šodien, kad jūs Viņa balsi dzirdēsit, neapcietinait savas sirdis. -</div></div>
<div class="par"><div class="verse" verse="8"><div class="verse-label">8</div>Jo, ja Jozua viņiem būtu sagādājis atdusu, tad Viņš nebūtu pēc tam runājis par citu dienu.</div></div>
<div class="par"><div class="verse" verse="9"><div class="verse-label">9</div>Tātad vēl atliek svēta dusa Dieva tautai.</div></div>
<div class="par"><div class="verse" verse="10"><div class="verse-label">10</div>Jo, kas iegājis Viņa atdusā, tas arī pats dusējis no saviem darbiem kā Dievs no Saviem.</div></div>
<div class="par"><div class="verse" verse="11"><div class="verse-label">11</div>Centīsimies tāpēc ieiet šinī atdusā, lai neviens nekristu nepaklausībā pēc tā paša parauga.</div></div>
<div class="par"><div class="verse" verse="12"><div class="verse-label">12</div>Jo Dieva vārds ir dzīvs un spēcīgs un asāks par katru abās pusēs griezīgu zobenu un spiežas dziļi iekšā, līdz kamēr pāršķir dvēseli un garu, locekļus un smadzenes, un ir domu un sirds prāta tiesnesis.</div></div>
<div class="par"><div class="verse" verse="13"><div class="verse-label">13</div>Un nav radījuma, kas Viņa priekšā apslēpts, bet viss ir atsegts un atklāts Viņa acīm: Viņam mēs dosim norēķinu.</div></div>
<div class="par"><div class="verse" verse="14"><div class="verse-label">14</div>Tā kā mums ir liels augstais priesteris, kas izgājis caur debesīm, Jēzus, Dieva Dēls, tad turēsimies pie Viņa apliecināšanas.</div></div>
<div class="par"><div class="verse" verse="15"><div class="verse-label">15</div>Jo mums nav augstais priesteris, kas nespētu līdzi just mūsu vājībām, bet kas tāpat kārdināts visās lietās, tikai bez grēka.</div></div>
<div class="par"><div class="verse" verse="16"><div class="verse-label">16</div>Tāpēc pieiesim bez bailēm pie žēlastības troņa, lai saņemtu apžēlošanu un atrastu žēlastību, palīdzību īstā laikā.</div></div>
    </body>
</html>
