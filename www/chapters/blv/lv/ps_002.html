
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Kāpēc trokšņo tautas un ļaudis tukšu melš?</div></div>
<div class="par"><div class="verse" verse="2"><div class="verse-label">2</div>Zemes ķēniņi ceļas un valdnieki apvienojas pret To Kungu un Viņa svaidīto:</div></div>
<div class="par"><div class="verse" verse="3"><div class="verse-label">3</div>"Sarausim viņu važas un metīsim prom viņu saistekļus!"</div></div>
<div class="par"><div class="verse" verse="4"><div class="verse-label">4</div>Bet, kas debesīs valda, smejas, un Tas Kungs tos tur par nieku.</div></div>
<div class="par"><div class="verse" verse="5"><div class="verse-label">5</div>Taču reiz Viņš runās uz tiem Savās dusmās un iztrūcinās tos Savā bardzībā:</div></div>
<div class="par"><div class="verse" verse="6"><div class="verse-label">6</div>"Bet Es Savu ķēniņu esmu cēlis Ciānā, Savā svētajā kalnā."</div></div>
<div class="par"><div class="verse" verse="7"><div class="verse-label">7</div>Es darīšu zināmu Dieva spriedumu. Viņš uz mani sacīja: "Mans Dēls tu esi, Es šodien tevi esmu dzemdinājis.</div></div>
<div class="par"><div class="verse" verse="8"><div class="verse-label">8</div>Prasi Man, tad Es tev došu tautas par īpašumu un pasaules galus par mantību.</div></div>
<div class="par"><div class="verse" verse="9"><div class="verse-label">9</div>Tu ganīsi tos ar dzelzs zizli, kā māla traukus tu tos sadauzīsi!"</div></div>
<div class="par"><div class="verse" verse="10"><div class="verse-label">10</div>Tad nu, ķēniņi, nāciet pie prāta, ņemiet to vērā, jūs, zemes soģi!</div></div>
<div class="par"><div class="verse" verse="11"><div class="verse-label">11</div>Kalpojiet Tam Kungam ar bijāšanu un ar sirds trīsām skūpstiet Dēlu,</div></div>
<div class="par"><div class="verse" verse="12"><div class="verse-label">12</div>lai Viņš nedusmo un jūs neejat bojā savos ceļos, jo ātri iedegas Viņa dusmas. Bet svētīgi visi, kas pie Viņa tveras!</div></div>
    </body>
</html>
