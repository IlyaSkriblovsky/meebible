
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Jēzus Kristus, Dāvida dēla, Ābrahāma dēla, cilts grāmata.</div></div>
<div class="par"><div class="verse" verse="2"><div class="verse-label">2</div>Ābrahāms dzemdināja Īzāku, Īzāks dzemdināja Jēkabu, Jēkabs dzemdināja Jūdu un viņa brāļus.</div></div>
<div class="par"><div class="verse" verse="3"><div class="verse-label">3</div>Un Jūda dzemdināja no Tamāras Ferecu un Caru, Ferecs dzemdināja Hecronu, un Hecrons dzemdināja Arāmu,</div></div>
<div class="par"><div class="verse" verse="4"><div class="verse-label">4</div>un Arāms dzemdināja Aminadabu, Aminadabs dzemdināja Nahšonu, un Nahšons dzemdināja Salmonu,</div></div>
<div class="par"><div class="verse" verse="5"><div class="verse-label">5</div>Salmons dzemdināja no Rahabas Boāsu, Boāss dzemdināja no Rutes Obedu, un Obeds dzemdināja Isaju,</div></div>
<div class="par"><div class="verse" verse="6"><div class="verse-label">6</div>Isajs dzemdināja ķēniņu Dāvidu, un ķēniņš Dāvids dzemdināja no Ūrijas sievas Salamanu,</div></div>
<div class="par"><div class="verse" verse="7"><div class="verse-label">7</div>Salamans dzemdināja Rehabeāmu, Rehabeāms dzemdināja Abiju, un Abija dzemdināja Asu,</div></div>
<div class="par"><div class="verse" verse="8"><div class="verse-label">8</div>Asa dzemdināja Jehošafatu (Jošafatu), Jehošafats (Jošafats) dzemdināja Jorāmu, un Jorāms dzemdināja Usiju,</div></div>
<div class="par"><div class="verse" verse="9"><div class="verse-label">9</div>Usija dzemdināja Jotāmu, Jotāms dzemdināja Ahasu, Ahass dzemdināja Hiskiju,</div></div>
<div class="par"><div class="verse" verse="10"><div class="verse-label">10</div>Hiskija dzemdināja Manasi, Manase dzemdināja Amonu, un Amons dzemdināja Josiju,</div></div>
<div class="par"><div class="verse" verse="11"><div class="verse-label">11</div>Josija dzemdināja Jehonju un viņa brāļus, Bābeles trimdai sākoties.</div></div>
<div class="par"><div class="verse" verse="12"><div class="verse-label">12</div>Pēc aizvešanas uz Bābeli Jehonja dzemdināja Šealtiēlu, Šealtiēls dzemdināja Zerubābelu,</div></div>
<div class="par"><div class="verse" verse="13"><div class="verse-label">13</div>Zerubābels dzemdināja Abihudu, Abihuds dzemdināja Eljakimu, un Eljakims dzemdināja Azuru,</div></div>
<div class="par"><div class="verse" verse="14"><div class="verse-label">14</div>Azurs dzemdināja Cadoku, Cadoks dzemdināja Jakīnu, un Jakīns dzemdināja Ēlihudu,</div></div>
<div class="par"><div class="verse" verse="15"><div class="verse-label">15</div>Ēlihuds dzemdināja Ēleāzaru, Ēleāzars dzemdināja Matanu, un Matans dzemdināja Jēkabu,</div></div>
<div class="par"><div class="verse" verse="16"><div class="verse-label">16</div>Jēkabs dzemdināja Jāzepu, Marijas vīru, no kuras ir piedzimis Jēzus, kas tiek saukts Kristus.</div></div>
<div class="par"><div class="verse" verse="17"><div class="verse-label">17</div>Tātad no Ābrahāma līdz Dāvidam ir pavisam četrpadsmit augumu un no Dāvida līdz Bābeles trimdai četrpadsmit augumu, un no Bābeles trimdas līdz Kristum četrpadsmit augumu.</div></div>
<div class="par"><div class="verse" verse="18"><div class="verse-label">18</div>Bet Jēzus Kristus piedzimšana notika tā: kad Viņa māte Marija bija saderināta ar Jāzepu, notika, pirms tie nāca kopā, ka viņa kļuva grūta no Svētā Gara.</div></div>
<div class="par"><div class="verse" verse="19"><div class="verse-label">19</div>Bet Jāzeps, viņas vīrs, būdams taisns un negribēdams viņai darīt kaunu, taisījās viņu slepeni atstāt.</div></div>
<div class="par"><div class="verse" verse="20"><div class="verse-label">20</div>Bet, viņam tā savā prātā domājot, redzi, Tā Kunga eņģelis parādījās sapnī un sacīja: "Jāzep, tu Dāvida dēls, nebīsties Mariju, savu sievu, ņemt pie sevis, jo, kas viņā iedzimis, ir no Svētā Gara.</div></div>
<div class="par"><div class="verse" verse="21"><div class="verse-label">21</div>Viņa dzemdēs Dēlu, un Tā vārdu tev būs saukt JĒZUS, jo Viņš atpestīs Savu tautu no viņas grēkiem.</div></div>
<div class="par"><div class="verse" verse="22"><div class="verse-label">22</div>Bet viss tas ir noticis, lai piepildītos, ko Tas Kungs runājis caur pravieša muti, sacīdams:</div></div>
<div class="par"><div class="verse" verse="23"><div class="verse-label">23</div>redzi, jaunava būs grūta un dzemdēs Dēlu, un Viņa vārdu sauks Imanuēls, tulkojumā: Dievs ar mums."</div></div>
<div class="par"><div class="verse" verse="24"><div class="verse-label">24</div>Jāzeps, uzmodies no miega, darīja tā, kā Tā Kunga eņģelis tam bija pavēlējis, viņš ņēma savu sievu pie sevis.</div></div>
<div class="par"><div class="verse" verse="25"><div class="verse-label">25</div>Un viņš to neatzina, līdz kamēr viņa bija dzemdējusi Dēlu, un deva Tam vārdu Jēzus.</div></div>
    </body>
</html>
