
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida dziesma pēc meldijas"Mirsti par dēlu".</div></div>
<div class="par"><div class="verse" verse="2"><div class="verse-label">2</div>Es pateikšos Tam Kungam no visas sirds, es sludināšu visus Tavus brīnumus.</div></div>
<div class="par"><div class="verse" verse="3"><div class="verse-label">3</div>Es priecāšos par Tevi un līksmošu, dziedāšu Tavam Vārdam, Tu, Visuaugstākais!</div></div>
<div class="par"><div class="verse" verse="4"><div class="verse-label">4</div>Mani ienaidnieki ir atkāpušies, ir krituši un gājuši bojā Tavā priekšā,</div></div>
<div class="par"><div class="verse" verse="5"><div class="verse-label">5</div>jo Tu esi iztiesājis manu taisno lietu, esi sēdējis Savā goda krēslā kā taisnīgs tiesnesis.</div></div>
<div class="par"><div class="verse" verse="6"><div class="verse-label">6</div>Tu esi iztrūcinājis neticīgos un iznīcinājis bezdievīgos, viņu vārdus Tu esi izdzēsis uz mūžu mūžiem.</div></div>
<div class="par"><div class="verse" verse="7"><div class="verse-label">7</div>Naidnieki ir gājuši bojā un ir satriekti gruvešos uz mūžīgiem laikiem: pilsētas guļ drupās, to piemiņa zudusi līdz ar tām pašām.</div></div>
<div class="par"><div class="verse" verse="8"><div class="verse-label">8</div>Bet Tas Kungs valda mūžīgi, Savu goda krēslu Viņš cēlis, lai turētu tiesu.</div></div>
<div class="par"><div class="verse" verse="9"><div class="verse-label">9</div>Viņš tiesās pasauli pēc taisnības, Viņš lems par tautām pēc patiesības.</div></div>
<div class="par"><div class="verse" verse="10"><div class="verse-label">10</div>Tas Kungs ir patvērums tam, kas apspiests, tversme bēdu laikā.</div></div>
<div class="par"><div class="verse" verse="11"><div class="verse-label">11</div>Uz Tevi paļaujas, kas pazīst Tavu Vārdu, jo Tu, Kungs, nepamet tos, kas Tevi meklē.</div></div>
<div class="par"><div class="verse" verse="12"><div class="verse-label">12</div>Dziediet Tam Kungam, kas mājo Ciānā, tautu vidū daudziniet Viņa darbus!</div></div>
<div class="par"><div class="verse" verse="13"><div class="verse-label">13</div>Jo Viņš atriebj asinsdarbus un piemin nelaimīgos, Viņš neaizmirst lūgšanas.</div></div>
<div class="par"><div class="verse" verse="14"><div class="verse-label">14</div>Esi man žēlīgs, Kungs, uzlūko manu postu, ko es ciešu no saviem ienaidniekiem; Tu esi tas, kas mani atrauj no nāves vārtiem,</div></div>
<div class="par"><div class="verse" verse="15"><div class="verse-label">15</div>lai es daudzinu visus Tavus slavas pilnos darbus un Ciānas meitas vārtos gavilēju par Tavu palīdzību.</div></div>
<div class="par"><div class="verse" verse="16"><div class="verse-label">16</div>Citas tautas ir nogrimušas bedrē, ko pašas rakušas; tīklā, ko viņas izlikušas, sapinusies viņu pašu kāja.</div></div>
<div class="par"><div class="verse" verse="17"><div class="verse-label">17</div>Tas Kungs ir parādījis Sevi, Viņš turējis tiesu, un netaisnais ir sapinies savu roku darbā. (Sela.)</div></div>
<div class="par"><div class="verse" verse="18"><div class="verse-label">18</div>Lai bezdievīgos aizrauj pazeme, lai nogrimst tajā visas tautas, kas Dievu aizmirsušas!</div></div>
<div class="par"><div class="verse" verse="19"><div class="verse-label">19</div>Bet nabagais nav aizmirsts uz mūžiem, nedz arī ir zudusi uz laiku laikiem apbēdināto cerība.</div></div>
<div class="par"><div class="verse" verse="20"><div class="verse-label">20</div>Celies, Kungs, lai cilvēks nedabū virsroku, lai tautas saņem savu tiesu Tava vaiga priekšā!</div></div>
<div class="par"><div class="verse" verse="21"><div class="verse-label">21</div>Iztrūcini tās, ak, Kungs! Lai tautas atzīst, ka mēs esam tikai cilvēki! (Sela.)</div></div>
    </body>
</html>
