
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim pēc meldijas "Nepazudini!". Dāvida dziesma.</div></div>
<div class="par"><div class="verse" verse="2"><div class="verse-label">2</div>Vai jūs patiesi spriežat taisnu tiesu, jūs Dieva ieceltie varenie? Vai taisnīgi tiesājat cilvēku bērnus?</div></div>
<div class="par"><div class="verse" verse="3"><div class="verse-label">3</div>Jūs perināt savās sirdīs netaisnību, visā zemē jūsu rokas tiecas pēc varasdarbiem.</div></div>
<div class="par"><div class="verse" verse="4"><div class="verse-label">4</div>Bezdievīgie maldās no mātes klēpja, un tas, kas melus runā, alojas no pašām mātes miesām.</div></div>
<div class="par"><div class="verse" verse="5"><div class="verse-label">5</div>Tiem ir tāds niknums kā čūsku dzelonis, kā kurlai odzei, kas savu ausi aizbāž,</div></div>
<div class="par"><div class="verse" verse="6"><div class="verse-label">6</div>kas neklausa vārdotāja balsi, ja tas arī labi māk apvārdot.</div></div>
<div class="par"><div class="verse" verse="7"><div class="verse-label">7</div>Dievs, satriec zobus viņu mutē! Kungs, sadragā jauno lauvu žokļus!</div></div>
<div class="par"><div class="verse" verse="8"><div class="verse-label">8</div>Lai viņi izgaist kā ūdens, kas notek; kad viņi uzliek savas bultas, tad lai tās ir kā aplauztas.</div></div>
<div class="par"><div class="verse" verse="9"><div class="verse-label">9</div>Kā gliemezis, kas lienot izplūst gļotās, kā sievas nelaikā dzimis bērns, kas neredz saules, tā lai viņi izzūd!</div></div>
<div class="par"><div class="verse" verse="10"><div class="verse-label">10</div>Pirms jūsu ērkšķi dabūs asus galus, Viņš tos atlauzīs vēl zaļus no zara Savās karstās dusmās un aizraus projām vētrā.</div></div>
<div class="par"><div class="verse" verse="11"><div class="verse-label">11</div>Taisnais priecāsies, redzēdams atriebību, viņš mazgās savas kājas bezdievju asinīs.</div></div>
<div class="par"><div class="verse" verse="12"><div class="verse-label">12</div>Tad cilvēks sacīs:"Patiešām, taisnais ievāc augļus pēc nopelna! Tiešām, vēl ir Dievs, kas zemes virsū tiesā!"</div></div>
    </body>
</html>
