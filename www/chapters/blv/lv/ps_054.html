
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Stīgu mūzikas vadonim. Dāvida mācības dziesma,</div></div>
<div class="par"><div class="verse" verse="2"><div class="verse-label">2</div>kad sifieši nāca un sacīja Saulam: "Vai tu nezini, ka Dāvids ir paslēpies pie mums?"</div></div>
<div class="par"><div class="verse" verse="3"><div class="verse-label">3</div>Dievs, palīdzi man ar Savu Vārdu, spried man taisnu tiesu ar Savu varu!</div></div>
<div class="par"><div class="verse" verse="4"><div class="verse-label">4</div>Ak, Dievs, uzklausi manu lūgšanu! Ņem vērā manas mutes vārdus!</div></div>
<div class="par"><div class="verse" verse="5"><div class="verse-label">5</div>Jo lepni un nekautrīgi ļaudis ceļas pret mani un varmākas kāro pēc manas dzīvības, tie netur Dievu savu acu priekšā. (Sela.)</div></div>
<div class="par"><div class="verse" verse="6"><div class="verse-label">6</div>Redzi, Dievs ir mans palīgs, Tas Kungs ir tas, kas uztur manu dvēseli!</div></div>
<div class="par"><div class="verse" verse="7"><div class="verse-label">7</div>Lai krīt ļaunums atpakaļ uz maniem ienaidniekiem! Izdeldē tos Savā uzticībā!</div></div>
<div class="par"><div class="verse" verse="8"><div class="verse-label">8</div>Tad es Tev nesīšu upurus no laba prāta un slavēšu Tavu Vārdu, ak, Kungs, ka tas ir tik labs,</div></div>
<div class="par"><div class="verse" verse="9"><div class="verse-label">9</div>jo Viņš mani izglābis no visām manām bēdām, un mana acs ir ar prieku noraudzījusies uz maniem uzveiktajiem ienaidniekiem.</div></div>
    </body>
</html>
