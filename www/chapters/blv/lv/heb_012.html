
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tāpēc tad arī, kur ap mums visapkārt tik liels pulks liecinieku, dosimies ar pacietību mums noliktajā sacīkstē, nolikdami visu smagumu un grēku, kas ap mums tinas,</div></div>
<div class="par"><div class="verse" verse="2"><div class="verse-label">2</div>un raudzīsimies uz Jēzu, ticības iesācēju un piepildītāju, kas Viņam sagaidāmā prieka vietā krustu ir pacietis, par kaunu nebēdādams, un ir nosēdies Dieva tronim pa labai rokai.</div></div>
<div class="par"><div class="verse" verse="3"><div class="verse-label">3</div>Ņemiet vērā To, kas panesis tādu pārestību no grēciniekiem, lai jūs nepiekūstat, savās dvēselēs pagurdami.</div></div>
<div class="par"><div class="verse" verse="4"><div class="verse-label">4</div>Jūs vēl neesat līdz asinīm pretim turējušies, cīnīdamies pret grēku,</div></div>
<div class="par"><div class="verse" verse="5"><div class="verse-label">5</div>un esat aizmirsuši pamācību, kas jūs kā bērnus uzrunā: mans bērns, nenicini Tā Kunga pārmācību un nepagursti, kad Viņš tevi norāj!</div></div>
<div class="par"><div class="verse" verse="6"><div class="verse-label">6</div>Jo, ko Tas Kungs mīl, to Viņš pārmāca un šauš katru bērnu, ko Viņš pieņem. -</div></div>
<div class="par"><div class="verse" verse="7"><div class="verse-label">7</div>Pacietiet pārmācību! Dievs izturas pret jums kā pret bērniem. Jo kur ir bērns, ko tēvs nepārmāca?</div></div>
<div class="par"><div class="verse" verse="8"><div class="verse-label">8</div>Bet, ja jūs esat bez pārmācības, ko visi ir saņēmuši, tad jūs esat nelikumīgi bērni un ne īsti bērni.</div></div>
<div class="par"><div class="verse" verse="9"><div class="verse-label">9</div>Tad nu mums mūsu miesīgie tēvi ir bijuši par pārmācītājiem, un mēs tos esam bijušies. Vai tad lai mēs daudz vairāk nepaklausītu garu Tēvam, lai dzīvotu?</div></div>
<div class="par"><div class="verse" verse="10"><div class="verse-label">10</div>Jo tie gan īsu laiku mūs ir pārmācījuši, kā tas viņiem šķita pareizi esam, bet Viņš - lai nāktu tas mums par labu, lai mēs kļūtu Viņa svētuma dalībnieki.</div></div>
<div class="par"><div class="verse" verse="11"><div class="verse-label">11</div>Bet katra pārmācība tai acumirklī neliekas mums par prieku, bet par bēdām, tomēr vēlāk, tanī vingrinātiem, dod taisnības miera augli.</div></div>
<div class="par"><div class="verse" verse="12"><div class="verse-label">12</div>Tāpēc paceliet gurdenās rokas un nespēcīgos ceļus</div></div>
<div class="par"><div class="verse" verse="13"><div class="verse-label">13</div>un staigājiet taisnas tekas savām kājām, lai tizlais nekluptu, bet gan tiktu dziedināts.</div></div>
<div class="par"><div class="verse" verse="14"><div class="verse-label">14</div>Dzenieties pēc miera ar visiem un pēc svētas dzīves, bez kā neviens neredzēs To Kungu,</div></div>
<div class="par"><div class="verse" verse="15"><div class="verse-label">15</div>pielūkodami, ka neviens nezaudētu Dieva žēlastību, lai nekāda rūgta sakne, augstu izaugusi, jums nekaitētu un daudzi ar to netiktu apgānīti,</div></div>
<div class="par"><div class="verse" verse="16"><div class="verse-label">16</div>lai neviens nebūtu netikls un zemisks kā Ēsavs, kas savu pirmdzimtību ir pārdevis par vienu ēdienu.</div></div>
<div class="par"><div class="verse" verse="17"><div class="verse-label">17</div>Jo jūs zināt, ka arī pēc tam, gribēdams iemantot apsolījumu, viņš tika atmests, jo netika dota iespēja atgriezties, lai gan ar asarām viņš to meklēja.</div></div>
<div class="par"><div class="verse" verse="18"><div class="verse-label">18</div>Jo jūs neesat pienākuši pie kalna, kas rokām taustāms, pie degošas uguns un mākoņu tumsas un vētras,</div></div>
<div class="par"><div class="verse" verse="19"><div class="verse-label">19</div>pie bazūnes skaņas un vārda balss, par ko tie, kas dzirdējuši, ir lūguši, lai viņiem vairs nekas netiktu teikts.</div></div>
<div class="par"><div class="verse" verse="20"><div class="verse-label">20</div>Jo tie nevarēja panest to, kas bija pavēlēts: ja arī kustonis pieskaras kalnam, tas akmeņiem jānomētā, -</div></div>
<div class="par"><div class="verse" verse="21"><div class="verse-label">21</div>un tik briesmīga bija parādība, ka Mozus teica: es esmu izbijies un drebu. -</div></div>
<div class="par"><div class="verse" verse="22"><div class="verse-label">22</div>Bet jūs esat tuvojušies Ciānas kalnam un dzīvā Dieva pilsētai, debesu Jeruzālemei un eņģeļu neskaitāmiem pulkiem, svētku sapulcei,</div></div>
<div class="par"><div class="verse" verse="23"><div class="verse-label">23</div>un debesīs pierakstīto pirmdzimto draudzei un Dievam, visu tiesnesim, un pilnību sasniegušo taisno gariem</div></div>
<div class="par"><div class="verse" verse="24"><div class="verse-label">24</div>un jaunās derības starpniekam Jēzum un izlietajām asinīm, kas spēcīgāki runā nekā Ābela asinis.</div></div>
<div class="par"><div class="verse" verse="25"><div class="verse-label">25</div>Pielūkojiet, ka jūs nenoraidāt To, kas runā. Jo, ja tie nav izbēguši, kuri atmeta To, kas zemes virsū Dieva mācību mācījis, jo mazāk mēs, ja novēršamies no Tā, kas ir no debesīm.</div></div>
<div class="par"><div class="verse" verse="26"><div class="verse-label">26</div>Viņa balss toreiz satricināja zemi, bet tagad Viņš pasludinājis, sacīdams: vēl vienreiz Es kustināšu ne tikai zemi, bet arī debesis. -</div></div>
<div class="par"><div class="verse" verse="27"><div class="verse-label">27</div>Bet vārdi "vēl vienreiz" norāda uz satricināmā pārvēršanu, tāpēc ka tas ir radīts, lai paliktu nesatricināmais.</div></div>
<div class="par"><div class="verse" verse="28"><div class="verse-label">28</div>Tāpēc, saņemot nesatricināmu valstību, būsim pateicīgi. Tā mēs Dievam patīkami kalposim, ar bijību un bailēm,</div></div>
<div class="par"><div class="verse" verse="29"><div class="verse-label">29</div>jo arī mūsu Dievs ir uguns, kas iznīcina.</div></div>
    </body>
</html>
