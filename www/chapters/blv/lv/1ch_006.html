
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Levija dēli bija Geršoms, Kehats un Merārijs.</div></div>
<div class="par"><div class="verse" verse="2"><div class="verse-label">2</div>Bet šie ir Geršoma dēlu vārdi: Libnijs un Šimejs.</div></div>
<div class="par"><div class="verse" verse="3"><div class="verse-label">3</div>Un Kehata dēli bija Amrāms, Jihars, Hebrons un Usiēls.</div></div>
<div class="par"><div class="verse" verse="4"><div class="verse-label">4</div>Un Merārija dēli bija Mahlijs un Mušijs. Bet šīs ir Levija ciltis, pēc viņu tēviem:</div></div>
<div class="par"><div class="verse" verse="5"><div class="verse-label">5</div>no Geršoma: Libnijs, viņa dēls, tā dēls Jahats, tā dēls Simma,</div></div>
<div class="par"><div class="verse" verse="6"><div class="verse-label">6</div>tā dēls Joahs, tā dēls Ido, tā dēls Zerahs, tā dēls Jeatrajs.</div></div>
<div class="par"><div class="verse" verse="7"><div class="verse-label">7</div>Kehata dēli bija: Aminādabs, viņa dēls, tā dēls Korahs, tā dēls Asirs,</div></div>
<div class="par"><div class="verse" verse="8"><div class="verse-label">8</div>tā dēls Ēlkana, tā dēls Ēbjasafs, tā dēls Asirs,</div></div>
<div class="par"><div class="verse" verse="9"><div class="verse-label">9</div>tā dēls Tahats, tā dēls Ūriēls, tā dēls Usija, tā dēls Sauls.</div></div>
<div class="par"><div class="verse" verse="10"><div class="verse-label">10</div>Un Ēlkanas dēli bija: Amasajs un Ahimots,</div></div>
<div class="par"><div class="verse" verse="11"><div class="verse-label">11</div>tā dēls Ēlkana, tā dēls Cofajs, tā dēls Nahats,</div></div>
<div class="par"><div class="verse" verse="12"><div class="verse-label">12</div>tā dēls Ēliābs, tā dēls Jerohāms, tā dēls Ēlkana.</div></div>
<div class="par"><div class="verse" verse="13"><div class="verse-label">13</div>Un Samuēla dēli bija: pirmdzimtais Joēls un otrs Abija.</div></div>
<div class="par"><div class="verse" verse="14"><div class="verse-label">14</div>Un Merārija dēli bija: Mahelijs, tā dēls Libnijs, tā dēls Šimejs, tā dēls Usa,</div></div>
<div class="par"><div class="verse" verse="15"><div class="verse-label">15</div>tā dēls Šimejs, tā dēls Hagija, tā dēls Asaja.</div></div>
<div class="par"><div class="verse" verse="16"><div class="verse-label">16</div>Un šie ir tie, kurus Dāvids iecēla par dziesmu vadītājiem Tā Kunga namā, pēc tam kad derības šķirsts bija ticis tur novietots.</div></div>
<div class="par"><div class="verse" verse="17"><div class="verse-label">17</div>Tie Saiešanas telts mājokļa priekšā kalpoja ar dziedāšanu, līdz kamēr Salamans Jeruzālemē uzcēla Tā Kunga namu, un tad tie veica savus pienākumus, pēc savas kārtības.</div></div>
<div class="par"><div class="verse" verse="18"><div class="verse-label">18</div>Un šie ir, kas kalpoja, un viņu dēli: no Kehata dēliem Heimans, dziedātājs, Joēla dēls, tas Samuēla dēls,</div></div>
<div class="par"><div class="verse" verse="19"><div class="verse-label">19</div>tas Ēlkanas dēls, tas Jerohāma dēls, tas Ēliēla dēls, tas Toaha dēls,</div></div>
<div class="par"><div class="verse" verse="20"><div class="verse-label">20</div>tas Cūfa dēls, tas Ēlkanas dēls, tas Mahata dēls, tas Amasaja dēls,</div></div>
<div class="par"><div class="verse" verse="21"><div class="verse-label">21</div>tas Ēlkanas dēls, tas Joēla dēls, tas Azarjas dēls, tas Cefanjas dēls,</div></div>
<div class="par"><div class="verse" verse="22"><div class="verse-label">22</div>tas Tahata dēls, tas Asira dēls, tas Ēbjasafa dēls, tas Koraha dēls,</div></div>
<div class="par"><div class="verse" verse="23"><div class="verse-label">23</div>tas Jihara dēls, tas Kehata dēls, tas Levija dēls, tas Israēla dēls.</div></div>
<div class="par"><div class="verse" verse="24"><div class="verse-label">24</div>Un viņa brālis Asafs stāvēja viņam pa labai rokai; Asafs bija Berehjas dēls, tas Šimeja dēls,</div></div>
<div class="par"><div class="verse" verse="25"><div class="verse-label">25</div>tas Mihaēla dēls, tas Baāseja dēls, tas Malhijas dēls,</div></div>
<div class="par"><div class="verse" verse="26"><div class="verse-label">26</div>tas Etnija dēls, tas Zeraha dēls, tas Adajas dēls,</div></div>
<div class="par"><div class="verse" verse="27"><div class="verse-label">27</div>tas Ētana dēls, tas Simmas dēls, tas Šimeja dēls,</div></div>
<div class="par"><div class="verse" verse="28"><div class="verse-label">28</div>tas Jahata dēls, tas Geršoma dēls, tas Levija dēls.</div></div>
<div class="par"><div class="verse" verse="29"><div class="verse-label">29</div>Un pie kreisās bija viņu brāļi no Merārija dēliem: Ētans, Kišija dēls, tas Abdija dēls, tas Maluha dēls,</div></div>
<div class="par"><div class="verse" verse="30"><div class="verse-label">30</div>tas Hašabjas dēls, tas Amacjas dēls, tas Hilkijas dēls,</div></div>
<div class="par"><div class="verse" verse="31"><div class="verse-label">31</div>tas Amcija dēls, tas Banija dēls, tas Šemera dēls,</div></div>
<div class="par"><div class="verse" verse="32"><div class="verse-label">32</div>tas Mahelija dēls, tas Mūšija dēls, tas Merārija dēls, tas Levija dēls.</div></div>
<div class="par"><div class="verse" verse="33"><div class="verse-label">33</div>Un viņu brāļi levīti bija iecelti pār visu kalpošanu Dieva nama mājoklī.</div></div>
<div class="par"><div class="verse" verse="34"><div class="verse-label">34</div>Bet Ārons un viņa dēli bija tie, kas nesa dedzināmos upurus uz dedzināmo upuru altāra, kvēpināja uz kvēpināmā altāra, visā kalpodami vissvētākajā vietā, lai salīdzinātos Israēla labad, kā visu to Dieva kalps Mozus bija pavēlējis.</div></div>
<div class="par"><div class="verse" verse="35"><div class="verse-label">35</div>Un šie bija Ārona dēli: Ēleāzars, viņa dēls, tā dēls Pinehass, tā dēls Abišua,</div></div>
<div class="par"><div class="verse" verse="36"><div class="verse-label">36</div>tā dēls Bukijs, tā dēls Usijs, tā dēls Zerahja,</div></div>
<div class="par"><div class="verse" verse="37"><div class="verse-label">37</div>tā dēls Merajots, tā dēls Amarja, tā dēls Ahitubs,</div></div>
<div class="par"><div class="verse" verse="38"><div class="verse-label">38</div>tā dēls Cadoks, tā dēls Ahimaācs.</div></div>
<div class="par"><div class="verse" verse="39"><div class="verse-label">39</div>Un šīs ir viņu dzīves vietas, pēc viņu apmetnēm un to robežās, Ārona pēcnācējiem no Kehata dzimtas, jo pirmie mesli krita viņiem.</div></div>
<div class="par"><div class="verse" verse="40"><div class="verse-label">40</div>Viņiem deva Hebronu Jūdas zemē ar tās apkārtējām ganībām,</div></div>
<div class="par"><div class="verse" verse="41"><div class="verse-label">41</div>bet šai pilsētai piederīgos tīrumus un tās ciemus iedeva Kālebam, Jefunnas dēlam.</div></div>
<div class="par"><div class="verse" verse="42"><div class="verse-label">42</div>Vēl Ārona dēliem deva glābšanās pilsētas Hebronu un Libnu līdz ar tās ganībām, kā arī Jatīru un Eštemou līdz ar tās ganībām,</div></div>
<div class="par"><div class="verse" verse="43"><div class="verse-label">43</div>un Holonu ar tās ganībām, un Debīru ar tās ganībām,</div></div>
<div class="par"><div class="verse" verse="44"><div class="verse-label">44</div>arī Ašanu ar tās ganībām un Bet-Šemešu ar tās ganībām;</div></div>
<div class="par"><div class="verse" verse="45"><div class="verse-label">45</div>un no Benjamīna cilts Gebu ar tās ganībām, Allemetu ar tās ganībām un Anatotu ar tās ganībām. Visu viņu pilsētu, pēc viņu dzimtām, bija trīspadsmit.</div></div>
<div class="par"><div class="verse" verse="46"><div class="verse-label">46</div>Bet atlikušajiem Kehata pēcnācējiem, pēc viņu dzimtām, un no Manases puscilts deva, meslus metot, desmit pilsētas.</div></div>
<div class="par"><div class="verse" verse="47"><div class="verse-label">47</div>Un Geršoma dēliem, pēc viņu dzimtām, no Isašara cilts, no Ašera cilts, no Naftaļa cilts un no Manases puscilts deva Basanā trīspadsmit pilsētas.</div></div>
<div class="par"><div class="verse" verse="48"><div class="verse-label">48</div>Un Merārija dēliem, pēc viņu dzimtām, no Rūbena cilts, no Gada cilts un no Zebulona cilts deva, meslus metot, divpadsmit pilsētas.</div></div>
<div class="par"><div class="verse" verse="49"><div class="verse-label">49</div>Tā Israēla bērni deva levītiem šīs pilsētas līdz ar tām piederīgām ganībām.</div></div>
<div class="par"><div class="verse" verse="50"><div class="verse-label">50</div>Un viņi deva, meslus metot, no Jūdas dēlu cilts, no Simeona dēlu cilts un no Benjamīna dēlu cilts šīs vārdā nosauktās pilsētas.</div></div>
<div class="par"><div class="verse" verse="51"><div class="verse-label">51</div>Un dažām Kehata dēlu dzimtām krita, meslus metot, robežu apgabalu pilsētas no Efraima cilts.</div></div>
<div class="par"><div class="verse" verse="52"><div class="verse-label">52</div>Un viņi deva glābšanās pilsētu Sihemu līdz ar tās ganībām, Efraima kalnos, un Gezeru ar tās ganībām,</div></div>
<div class="par"><div class="verse" verse="53"><div class="verse-label">53</div>un Jokmeāmu ar tās ganībām, un Bet-Horonu ar tās ganībām,</div></div>
<div class="par"><div class="verse" verse="54"><div class="verse-label">54</div>un Ajalonu ar tās ganībām, un Gat-Rimonu ar tās ganībām,</div></div>
<div class="par"><div class="verse" verse="55"><div class="verse-label">55</div>un vēl no Manases puscilts Aneru ar tās ganībām un Jibleāmu ar tās ganībām; tās visas deva pārējām Kehata bērnu dzimtām.</div></div>
<div class="par"><div class="verse" verse="56"><div class="verse-label">56</div>Geršoma dēliem, pēc viņu dzimtām, deva: no Manases puscilts Galonu Basanā ar tās ganībām un Aštarotu ar tās ganībām;</div></div>
<div class="par"><div class="verse" verse="57"><div class="verse-label">57</div>un no Isašara cilts Kedešu ar tās ganībām un Daberatu ar tās ganībām,</div></div>
<div class="par"><div class="verse" verse="58"><div class="verse-label">58</div>un Ramotu ar tās ganībām, un Anēmu ar tās ganībām;</div></div>
<div class="par"><div class="verse" verse="59"><div class="verse-label">59</div>no Ašera cilts Mašalu ar tās ganībām un Abdonu ar tās ganībām,</div></div>
<div class="par"><div class="verse" verse="60"><div class="verse-label">60</div>un Hukoku ar tās ganībām, un Rehobu ar tās ganībām;</div></div>
<div class="par"><div class="verse" verse="61"><div class="verse-label">61</div>no Naftaļa cilts Kedešu Galilejā ar tās ganībām un Hamonu ar tās ganībām, Kirjataimu ar tās ganībām;</div></div>
<div class="par"><div class="verse" verse="62"><div class="verse-label">62</div>un atlikušajiem Merārija dēliem no Zebulona cilts Rimonu ar tās ganībām un Tāboru ar tās ganībām.</div></div>
<div class="par"><div class="verse" verse="63"><div class="verse-label">63</div>Un viņpus Jordānas, pretī Jērikai, austrumos no Jordānas, viņi saņēma no Rūbena cilts: Beceru tuksnesī ar tās ganībām un Jahcu ar tās ganībām,</div></div>
<div class="par"><div class="verse" verse="64"><div class="verse-label">64</div>un Kedemotu ar tās ganībām, un Mefaatu ar tās ganībām;</div></div>
<div class="par"><div class="verse" verse="65"><div class="verse-label">65</div>no Gada cilts: Ramotu Gileādā ar tās ganībām un Mahanajimu ar tās ganībām,</div></div>
<div class="par"><div class="verse" verse="66"><div class="verse-label">66</div>un Hešbonu ar tās ganībām, un Jāzeru ar tās ganībām.</div></div>
    </body>
</html>
