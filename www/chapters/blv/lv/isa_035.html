
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Priecāsies tuksnesis un izkaltusī nora, klajums līksmos un ziedēs kā puķu lauks!</div></div>
<div class="par"><div class="verse" verse="2"><div class="verse-label">2</div>Tie ziedēs un līksmos priekā un ar gavilēm! Tiem ir dota Libāna godība, Karmela kalna košums un Saronas līdzenuma glītums; tie redzēs Tā Kunga godību, mūsu Dieva jaukumu.</div></div>
<div class="par"><div class="verse" verse="3"><div class="verse-label">3</div>Stipriniet nogurušās rokas, dariet stingrus ļodzīgos ceļus!</div></div>
<div class="par"><div class="verse" verse="4"><div class="verse-label">4</div>Sakait izmisušām sirdīm: "Esiet stipras, nebīstieties! Redzi, te ir jūsu Dievs! Atriebība nāk un Dieva atmaksa! Viņš pats nāk un jūs izglābs!"</div></div>
<div class="par"><div class="verse" verse="5"><div class="verse-label">5</div>Tad aklo acis atvērsies un kurlo ausis atdarīsies.</div></div>
<div class="par"><div class="verse" verse="6"><div class="verse-label">6</div>Tad klibais lēkās kā briedis un mēmo mēle gavilēs, jo ūdens izverd tuksnesī un strauti izkaltušā klajumā.</div></div>
<div class="par"><div class="verse" verse="7"><div class="verse-label">7</div>Un svelošā smilts taps par ezeru un izkaltusī zeme par ūdens avotu; kur agrāk mājoja šakāļi, tur augs zāle un niedres.</div></div>
<div class="par"><div class="verse" verse="8"><div class="verse-label">8</div>Un tur būs līdzens ceļš - ceļš, ko sauks par svēto ceļu. Nešķīstie tur nespers savu kāju, tas ir Viņa tautas ceļš, drošs ceļš, pat neprašas nevar tanī apmaldīties.</div></div>
<div class="par"><div class="verse" verse="9"><div class="verse-label">9</div>Tur nebūs lauvu un plēsīgu zvēru, bet atsvabinātie pa to staigās.</div></div>
<div class="par"><div class="verse" verse="10"><div class="verse-label">10</div>Tā Kunga atsvabinātie pa to atgriezīsies mājās un ar gavilēm pārnāks Ciānā; mūžīgs prieks staros pār viņu galvām; prieks un līksmība pildīs viņu sirdis, skumjas un bēdas aizies tiem secen.</div></div>
    </body>
</html>
