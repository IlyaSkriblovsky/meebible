
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Kad mūris bija uzcelts un es biju pavēlējis ielikt vārtos durvis, un bija izkārtoti vārtu sargi, dziedātāji un levīti,</div></div>
<div class="par"><div class="verse" verse="2"><div class="verse-label">2</div>tad es iecēlu savu brāli Hananiju un Hananju, kādu pils virsnieku, par virspavēlniekiem pār Jeruzālemi, jo Hananja bija ļoti uzticīgs vīrs un bijās Dieva vairāk nekā daudzi citi.</div></div>
<div class="par"><div class="verse" verse="3"><div class="verse-label">3</div>Un es sacīju viņiem: "Lai Jeruzālemes vārti netop atvērti, iekāms nesāk spīdēt karsta saule, un, kamēr vēl sargi stāv, lai viņi aizslēdz un aizbultē durvis, bet sargus lai ieceļ no Jeruzālemes iedzīvotājiem katru savā vietā un katru iepretim savai mājai."</div></div>
<div class="par"><div class="verse" verse="4"><div class="verse-label">4</div>Pilsēta bija gan plaša un liela, bet ļaužu tajā bija maz, un jaunuzceltu māju nepavisam nebija.</div></div>
<div class="par"><div class="verse" verse="5"><div class="verse-label">5</div>Tad mans Dievs iedvesa man sirdī domu, un es sapulcināju dižciltīgos un priekšniekus, un tautu, lai izveidotu viņu cilšu un dzimtu sarakstu. Un es atradu kādu cilšu sarakstu par tiem, kas bija pirmie atnākuši, un es atradu tajā rakstītu tā:</div></div>
<div class="par"><div class="verse" verse="6"><div class="verse-label">6</div>šie ir Jūdas apgabala ļaudis, kas ir atnākuši atpakaļ no trimdā izsūtītajiem, kurus Bābeles ķēniņš Nebukadnēcars bija izvedis; viņi atgriezās uz Jeruzālemi un Jūdu, katrs uz savu pilsētu,</div></div>
<div class="par"><div class="verse" verse="7"><div class="verse-label">7</div>nākdami kopā ar Zerubābelu, Ješuu, Nehemiju, Asarju, Raamju, Nahamaniju, Mordohaju, Bilšanu, Misperetu, Bigvaju, Nehumu, Baānu. Israēla tautas vīru skaits bija šāds:</div></div>
<div class="par"><div class="verse" verse="8"><div class="verse-label">8</div>Paroša dēli, divi tūkstoši viens simts septiņdesmit divi;</div></div>
<div class="par"><div class="verse" verse="9"><div class="verse-label">9</div>Šefatjas dēli, trīs simti septiņdesmit divi;</div></div>
<div class="par"><div class="verse" verse="10"><div class="verse-label">10</div>Āraha dēli, seši simti piecdesmit divi;</div></div>
<div class="par"><div class="verse" verse="11"><div class="verse-label">11</div>Pahat-Moāba dēli, proti, Ješuas un Joāba dēli, divi tūkstoši astoņi simti astoņpadsmit;</div></div>
<div class="par"><div class="verse" verse="12"><div class="verse-label">12</div>Ēlāma dēli, tūkstoš divi simti piecdesmit četri;</div></div>
<div class="par"><div class="verse" verse="13"><div class="verse-label">13</div>Zatus dēli, astoņi simti četrdesmit pieci;</div></div>
<div class="par"><div class="verse" verse="14"><div class="verse-label">14</div>Zakaja dēli, septiņi simti sešdesmit;</div></div>
<div class="par"><div class="verse" verse="15"><div class="verse-label">15</div>Binnuja dēli, seši simti četrdesmit astoņi;</div></div>
<div class="par"><div class="verse" verse="16"><div class="verse-label">16</div>Bebaja dēli, seši simti divdesmit astoņi;</div></div>
<div class="par"><div class="verse" verse="17"><div class="verse-label">17</div>Azgada dēli, divi tūkstoši trīs simti divdesmit divi;</div></div>
<div class="par"><div class="verse" verse="18"><div class="verse-label">18</div>Adonikāma dēli, seši simti sešdesmit septiņi;</div></div>
<div class="par"><div class="verse" verse="19"><div class="verse-label">19</div>Bigvaja dēli, divi tūkstoši sešdesmit septiņi;</div></div>
<div class="par"><div class="verse" verse="20"><div class="verse-label">20</div>Adīna dēli, seši simti piecdesmit pieci;</div></div>
<div class="par"><div class="verse" verse="21"><div class="verse-label">21</div>Hiskijas Atera dēli, deviņdesmit astoņi;</div></div>
<div class="par"><div class="verse" verse="22"><div class="verse-label">22</div>Hašuma dēli, trīs simti divdesmit astoņi;</div></div>
<div class="par"><div class="verse" verse="23"><div class="verse-label">23</div>Becaja dēli, trīs simti divdesmit četri;</div></div>
<div class="par"><div class="verse" verse="24"><div class="verse-label">24</div>Harifa dēli, simts divpadsmit;</div></div>
<div class="par"><div class="verse" verse="25"><div class="verse-label">25</div>Gibeona dēli, deviņdesmit pieci;</div></div>
<div class="par"><div class="verse" verse="26"><div class="verse-label">26</div>Bētlemes un Netofas vīri, simts astoņdesmit astoņi;</div></div>
<div class="par"><div class="verse" verse="27"><div class="verse-label">27</div>Anatotas vīri, simts divdesmit astoņi;</div></div>
<div class="par"><div class="verse" verse="28"><div class="verse-label">28</div>Bet-Asmavetas vīri, četrdesmit divi;</div></div>
<div class="par"><div class="verse" verse="29"><div class="verse-label">29</div>Kirjat-Jeārimas, Kefīras un Beerotas vīri, septiņi simti četrdesmit trīs;</div></div>
<div class="par"><div class="verse" verse="30"><div class="verse-label">30</div>Rāmas un Gebas vīri, seši simti divdesmit viens;</div></div>
<div class="par"><div class="verse" verse="31"><div class="verse-label">31</div>Mihmasas vīri, simts divdesmit divi;</div></div>
<div class="par"><div class="verse" verse="32"><div class="verse-label">32</div>Bēteles un Ajas vīri, simts divdesmit trīs;</div></div>
<div class="par"><div class="verse" verse="33"><div class="verse-label">33</div>otra Nebo vīri, piecdesmit divi;</div></div>
<div class="par"><div class="verse" verse="34"><div class="verse-label">34</div>otra Ēlāma dēli, tūkstoš divi simti piecdesmit četri;</div></div>
<div class="par"><div class="verse" verse="35"><div class="verse-label">35</div>Harima dēli, trīs simti divdesmit;</div></div>
<div class="par"><div class="verse" verse="36"><div class="verse-label">36</div>Jērikas vīri, trīs simti četrdesmit pieci;</div></div>
<div class="par"><div class="verse" verse="37"><div class="verse-label">37</div>Loda, Hadida un Ono ļaudis, septiņi simti divdesmit viens;</div></div>
<div class="par"><div class="verse" verse="38"><div class="verse-label">38</div>Senaas dēli, trīs tūkstoši deviņi simti trīsdesmit.</div></div>
<div class="par"><div class="verse" verse="39"><div class="verse-label">39</div>Priesteri: Jedajas dēli no Ješuas nama, deviņi simti septiņdesmit trīs;</div></div>
<div class="par"><div class="verse" verse="40"><div class="verse-label">40</div>Immera dēli, tūkstoš piecdesmit divi;</div></div>
<div class="par"><div class="verse" verse="41"><div class="verse-label">41</div>Pašhura dēli, tūkstoš divi simti četrdesmit septiņi;</div></div>
<div class="par"><div class="verse" verse="42"><div class="verse-label">42</div>Harima dēli, tūkstoš septiņpadsmit.</div></div>
<div class="par"><div class="verse" verse="43"><div class="verse-label">43</div>Levīti: Ješuas dēli no Kadmiēla un no Hodavjas dēlu dzimtām, septiņdesmit četri.</div></div>
<div class="par"><div class="verse" verse="44"><div class="verse-label">44</div>Dziedātāji: Asafa dēli, simts četrdesmit astoņi.</div></div>
<div class="par"><div class="verse" verse="45"><div class="verse-label">45</div>Vārtu sargi: Šalluma dēli, Atera dēli, Talmona dēli, Akuba dēli, Hatitas dēli, Šobaja dēli, simts trīsdesmit astoņi.</div></div>
<div class="par"><div class="verse" verse="46"><div class="verse-label">46</div>Tempļa kalpotāji: Cihas dēli, Hasufas dēli, Tabaota dēli,</div></div>
<div class="par"><div class="verse" verse="47"><div class="verse-label">47</div>Kerosa dēli, Sias dēli, Padona dēli,</div></div>
<div class="par"><div class="verse" verse="48"><div class="verse-label">48</div>Lebanas dēli, Hagabas dēli, Šalmaja dēli,</div></div>
<div class="par"><div class="verse" verse="49"><div class="verse-label">49</div>Hanana dēli, Gidela dēli, Gahara dēli,</div></div>
<div class="par"><div class="verse" verse="50"><div class="verse-label">50</div>Reajas dēli, Recīna dēli, Nekodas dēli,</div></div>
<div class="par"><div class="verse" verse="51"><div class="verse-label">51</div>Gasāma dēli, Usas dēli, Pašeaha dēli,</div></div>
<div class="par"><div class="verse" verse="52"><div class="verse-label">52</div>Besaja dēli, Mehunītu dēli, Nefizītu dēli,</div></div>
<div class="par"><div class="verse" verse="53"><div class="verse-label">53</div>Bakbuka dēli, Hakufas dēli, Harhuras dēli,</div></div>
<div class="par"><div class="verse" verse="54"><div class="verse-label">54</div>Bacluta dēli, Mehidas dēli, Haršas dēli,</div></div>
<div class="par"><div class="verse" verse="55"><div class="verse-label">55</div>Barkosa dēli, Siseras dēli, Temaha dēli,</div></div>
<div class="par"><div class="verse" verse="56"><div class="verse-label">56</div>Neciaha dēli, Hatifas dēli.</div></div>
<div class="par"><div class="verse" verse="57"><div class="verse-label">57</div>Salamana kalpu dēli: Sotaja dēli, Sofereta dēli, Peridas dēli,</div></div>
<div class="par"><div class="verse" verse="58"><div class="verse-label">58</div>Jaālas dēli, Darkona dēli, Gidela dēli,</div></div>
<div class="par"><div class="verse" verse="59"><div class="verse-label">59</div>Šefatjas dēli, Hatila dēli, Poheret-Hacebajima dēli, Amona dēli.</div></div>
<div class="par"><div class="verse" verse="60"><div class="verse-label">60</div>Visu Tempļa kalpotāju un Salamana kalpu dēlu kopā bija trīs simti deviņdesmit divi.</div></div>
<div class="par"><div class="verse" verse="61"><div class="verse-label">61</div>Un šie ir, kas nāca no Tel-Melahas, Tel-Haršas, Kerubas, Adonas un Immeras, bet viņi nevarēja uzrādīt savas dzimtas un savu izcelsmi, vai viņi ir no Israēla:</div></div>
<div class="par"><div class="verse" verse="62"><div class="verse-label">62</div>Delajas dēli, Tobijas dēli, Nekodas dēli, seši simti četrdesmit divi.</div></div>
<div class="par"><div class="verse" verse="63"><div class="verse-label">63</div>Arī no priesteru dēliem: Habajas dēli, Hakoca dēli un Barzillaja dēli, kas bija ņēmis sievu no gileādieša Barzillaja meitām un tika nosaukts pēc viņa vārda.</div></div>
<div class="par"><div class="verse" verse="64"><div class="verse-label">64</div>Viņi gan meklēja savu sarakstu starp tiem, kas bija ierakstīti cilšu sarakstos, bet to neatrada, un viņus izslēdza no priesteru kārtas kā nešķīstus.</div></div>
<div class="par"><div class="verse" verse="65"><div class="verse-label">65</div>Zemes pārvaldnieks sacīja viņiem, lai viņi neēd no vissvētākā, līdz kamēr kāds priesteris neuzstāsies viņu labā ar urīmu un tumīmu.</div></div>
<div class="par"><div class="verse" verse="66"><div class="verse-label">66</div>Visā draudzē bija četrdesmit divi tūkstoši trīs simti sešdesmit dvēseļu,</div></div>
<div class="par"><div class="verse" verse="67"><div class="verse-label">67</div>bez viņu kalpiem un kalponēm, kuru bija septiņi tūkstoši trīs simti trīsdesmit septiņi; viņiem bija divi simti četrdesmit pieci dziedātāji un dziedātājas.</div></div>
<div class="par"><div class="verse" verse="68"><div class="verse-label">68</div>Viņu zirgu skaits bija septiņi simti trīsdesmit seši, viņu mūļu - divi simti četrdesmit pieci;</div></div>
<div class="par"><div class="verse" verse="69"><div class="verse-label">69</div>viņu kamieļu bija četri simti trīsdesmit pieci un viņu ēzeļu - seši tūkstoši septiņi simti divdesmit.</div></div>
<div class="par"><div class="verse" verse="70"><div class="verse-label">70</div>Kādi no tēvu namu galveniem deva līdzekļus darbam: zemes pārvaldnieks nodeva dārgumu krātuvē tūkstoti zelta dareiku, piecdesmit slakāmos kausus, pieci simti trīsdesmit priesteru tērpu.</div></div>
<div class="par"><div class="verse" verse="71"><div class="verse-label">71</div>Un citi no tēvu namu galveniem darbam deva divdesmit tūkstošus zelta dareiku un divi tūkstošus divi simti sudraba minu.</div></div>
<div class="par"><div class="verse" verse="72"><div class="verse-label">72</div>Bet pārējie ļaudis deva divdesmit tūkstošus zelta dareiku, divi tūkstošus sudraba minu un sešdesmit septiņus priesteru tērpus.</div></div>
<div class="par"><div class="verse" verse="73"><div class="verse-label">73</div>Tā priesteri, levīti, vārtu sargi, dziedātāji, daži no ļaudīm un no Tempļa kalpotājiem un viss Israēls apmetās savās pilsētās. Kad septītais mēnesis bija pienācis, Israēla bērni visi bija savās pilsētās.</div></div>
    </body>
</html>
