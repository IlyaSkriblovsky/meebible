
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un šie ir Dāvida pēdējie vārdi - Dāvida, Isaja dēla, vārdi. Tā teica tas vīrs, kas bija ticis diženi paaugstināts, Jēkaba Dieva svaidītais, Israēla dziesminieks:</div></div>
<div class="par"><div class="verse" verse="2"><div class="verse-label">2</div>"Tā Kunga Gars runā ar manu muti, un Viņa vārds ir uz manas mēles.</div></div>
<div class="par"><div class="verse" verse="3"><div class="verse-label">3</div>Israēla Dievs ir pats runājis ar mani, Israēla klints man ir sacījusi: pār cilvēkiem valda taisnīgi tas, kas valda Dieva bijībā,-</div></div>
<div class="par"><div class="verse" verse="4"><div class="verse-label">4</div>Viņš ir kā rīta gaisma, kā rīta saule, kas atspīd skaidrā rītā, kad pēc lietus zaļā zelmeņa asni dīgst no zemes.</div></div>
<div class="par"><div class="verse" verse="5"><div class="verse-label">5</div>Vai tāds pats nav mans nams kopā ar Dievu? Dievs pats taču ir slēdzis ar mani mūžīgu derību, kas ir pilnīga un droša visās lietās; jo visai manai glābšanai un visām manām cerībām - vai Viņš neliks tām plaukt?</div></div>
<div class="par"><div class="verse" verse="6"><div class="verse-label">6</div>Bet ļaundari ir kā ērkšķi, ko nomet, jo tos neviens nevar rokā saturēt,</div></div>
<div class="par"><div class="verse" verse="7"><div class="verse-label">7</div>un ikviens, kas tiem pieskaras, lai pienācīgi apbruņojas ar dzelzi un lai rīkojas veikli ar šķēpa kātu un tos sadedzina ar uguni tanī vietā, kur tie auguši!"</div></div>
<div class="par"><div class="verse" verse="8"><div class="verse-label">8</div>Šie ir to varonīgo vīru vārdi, kas bijuši Dāvidam. Jošeb-Bašebets, tahkemonietis, trijotnes galvenais, visizcilākais, kas, savu šķēpu pacēlis, vienā reizē nodūra astoņi simti ienaidnieku.</div></div>
<div class="par"><div class="verse" verse="9"><div class="verse-label">9</div>Un pēc viņa trijotnē nākamais bija Ēleāzars, Dodo dēls, Ahohija dēladēls, viņš bija kopā ar Dāvidu, un tie sakāva filistiešus toreiz, kad viņi bija sapulcējušies karam un israēlieši jau atkāpās;</div></div>
<div class="par"><div class="verse" verse="10"><div class="verse-label">10</div>viņš cēlās un kāva filistiešus, kamēr viņa roka piekusa un pielipa pie zobena. Un Tas Kungs deva tanī dienā lielu uzvaru; un tie ļaudis atkal atgriezās, lai nogalinātos aplaupītu.</div></div>
<div class="par"><div class="verse" verse="11"><div class="verse-label">11</div>Nākošais pēc viņa bija Šamma, hararieša Ages dēls. Kādreiz filistieši bija sapulcējušies pie Lehijas, un tur kādā tīrumā auga daudz lēcu; kad tauta bēga no filistiešiem,</div></div>
<div class="par"><div class="verse" verse="12"><div class="verse-label">12</div>tad viņš viens pats stājās tīruma vidū, noturējās tanī un kāva filistiešus, un Tas Kungs viņam deva lielu uzvaru.</div></div>
<div class="par"><div class="verse" verse="13"><div class="verse-label">13</div>Reiz šie trīs no trīsdesmit vadoņiem ieradās pļaujas laikā pie Dāvida Adullāmas alā, un tanī pašā laikā filistiešu pulki bija uzcēluši savas teltis Refaima līdzenumā.</div></div>
<div class="par"><div class="verse" verse="14"><div class="verse-label">14</div>Dāvids tolaik atradās kalnos nocietinātā vietā, bet filistiešu karavīri bija novietoti Bētlemē.</div></div>
<div class="par"><div class="verse" verse="15"><div class="verse-label">15</div>Un Dāvidam bija ienākusi prātā pārgalvīga doma, un viņš sacīja: "Kas man atnesīs ūdeni no tās akas, kura atrodas Bētlemē pie pilsētas vārtiem?"</div></div>
<div class="par"><div class="verse" verse="16"><div class="verse-label">16</div>Tad šie trīs varonīgie vīri izlauzās cauri filistiešu nometnei, pasmēla ūdeni no akas Bētlemē pie vārtiem un atnesa to Dāvidam. Bet viņš to negribēja dzert un izlēja kā dzeramo upuri Tam Kungam.</div></div>
<div class="par"><div class="verse" verse="17"><div class="verse-label">17</div>Un viņš teica: "Lai Tas Kungs mani pasargā, ka es tā kaut ko darītu! Vai tad tās nav to vīru asinis, kuri bija nogājuši, savu dzīvību netaupīdami?" Un viņš to negribēja dzert. Tādus darbus šie trīs varonīgie vīri bija darījuši.</div></div>
<div class="par"><div class="verse" verse="18"><div class="verse-label">18</div>Bet Abišajs, Joāba brālis, Cerujas dēls, bija galvenais tiem trīsdesmit vīriem; viņš savu šķēpu vicināja pār trīs simti vīriem un tos nokāva, un viņam bija vārds starp tiem trīsdesmit.</div></div>
<div class="par"><div class="verse" verse="19"><div class="verse-label">19</div>Starp tiem trīsdesmit viņš bija visaugstākais, un tāpēc viņš kļuva tiem par virsnieku; tomēr tiem trim viņš līdzināties nespēja.</div></div>
<div class="par"><div class="verse" verse="20"><div class="verse-label">20</div>Benaja, Jojadas dēls, drosmīgs vīrs, kas lielus darbus darījis, bija no Kabceēlas; viņš nogalināja abus Ariēla dēlus, Moāba varoņus; viņš reiz devās alā un nokāva lauvu kādā dienā, kad sniegs bija uzkritis.</div></div>
<div class="par"><div class="verse" verse="21"><div class="verse-label">21</div>Viņš arī nogalināja milzīga auguma ēģiptieti, un šī ēģiptieša rokā bija šķēps; bet viņš pie tā gāja ar nūju, izsita šķēpu no ēģiptieša rokas un to nodūra ar viņa paša šķēpu.</div></div>
<div class="par"><div class="verse" verse="22"><div class="verse-label">22</div>To visu izdarīja Benaja, Jojadas dēls, un viņam bija vārds starp tiem trīsdesmit varonīgajiem vīriem.</div></div>
<div class="par"><div class="verse" verse="23"><div class="verse-label">23</div>Viņš bija augsti cienīts no visiem trīsdesmit, bet tiem trim viņš līdzināties nespēja. Un Dāvids viņu nolika savas miesassardzes priekšgalā.</div></div>
<div class="par"><div class="verse" verse="24"><div class="verse-label">24</div>Arī Asahēls, Joāba brālis, bija starp šiem trīsdesmit un Ēlhanans, Dodo dēls, no Bētlemes;</div></div>
<div class="par"><div class="verse" verse="25"><div class="verse-label">25</div>Šamma no Harodas; Elika no Harodas;</div></div>
<div class="par"><div class="verse" verse="26"><div class="verse-label">26</div>Halecs, Paltija dēls; Īra, Ikeša dēls, no Tekojas;</div></div>
<div class="par"><div class="verse" verse="27"><div class="verse-label">27</div>Abiēzers no Anatotas; Mebunajs no Hušas;</div></div>
<div class="par"><div class="verse" verse="28"><div class="verse-label">28</div>Salmons, Aho dēls; Marajs no Netofas;</div></div>
<div class="par"><div class="verse" verse="29"><div class="verse-label">29</div>Halebs, Baānas dēls, no Netofas; Itajs, Ribaja dēls, no Gibeas Benjamīna ciltī;</div></div>
<div class="par"><div class="verse" verse="30"><div class="verse-label">30</div>Benaja no Piratonas; Hidajs no Gaāšas upju novadiem;</div></div>
<div class="par"><div class="verse" verse="31"><div class="verse-label">31</div>Abialbons no Arabas tuksneša; Asmavets no Bahurimas;</div></div>
<div class="par"><div class="verse" verse="32"><div class="verse-label">32</div>Eljaba no Šaālbonas; arī gunietis Jāzens;</div></div>
<div class="par"><div class="verse" verse="33"><div class="verse-label">33</div>Jonatāns, Šammas dēls, no Harāras; Ahiāms, Šarara dēls, no Harāras;</div></div>
<div class="par"><div class="verse" verse="34"><div class="verse-label">34</div>Ēlifelets, Ahasebaja dēls, no Bet-Maāhas; Ēliāms, Ahitofela dēls, no Gilonas;</div></div>
<div class="par"><div class="verse" verse="35"><div class="verse-label">35</div>Hecrajs no Karmela; Paārajs no Arbas;</div></div>
<div class="par"><div class="verse" verse="36"><div class="verse-label">36</div>Īgals, Nātāna dēls, no Cobas; Banijs no Gadas;</div></div>
<div class="par"><div class="verse" verse="37"><div class="verse-label">37</div>amonietis Celeks; Naharajs no Beērotas, Joāba, Cerujas dēla, ieroču nesējs;</div></div>
<div class="par"><div class="verse" verse="38"><div class="verse-label">38</div>Īra no Tatīras; Garebs no Tatīras;</div></div>
<div class="par"><div class="verse" verse="39"><div class="verse-label">39</div>un hetietis Ūrija, pavisam kopā trīsdesmit septiņi vīri.</div></div>
    </body>
</html>
