
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Pie Bābeles upēm - tur mēs sēdējām un raudājām, kad pieminējām Ciānu.</div></div>
<div class="par"><div class="verse" verse="2"><div class="verse-label">2</div>Savas cītaras mēs tur pakārām vītolos,</div></div>
<div class="par"><div class="verse" verse="3"><div class="verse-label">3</div>jo mūsu gūsta uzraugi tur prasīja no mums dziesmas un mūsu nomācēji līksmību: "Dziediet mums kādu no savām Ciānas dziesmām!"</div></div>
<div class="par"><div class="verse" verse="4"><div class="verse-label">4</div>Kā lai mēs dziedam Tā Kunga dziesmas svešā zemē?</div></div>
<div class="par"><div class="verse" verse="5"><div class="verse-label">5</div>Ja es tevi aizmirstu, Jeruzāleme, tad lai nokalst man mana labā roka!</div></div>
<div class="par"><div class="verse" verse="6"><div class="verse-label">6</div>Mana mēle lai pielīp pie aukslējām, ja es tevi nepieminētu, ja es neatzītu Jeruzālemi par savu augstāko prieku!</div></div>
<div class="par"><div class="verse" verse="7"><div class="verse-label">7</div>Piemini, Kungs, Edoma bērniem Jeruzālemes nelaimes dienu, kad viņi teica: "Noārdiet, noārdiet to līdz pamatiem!"</div></div>
<div class="par"><div class="verse" verse="8"><div class="verse-label">8</div>Bābeles meita, tu visu Bābeles iedzīvotāju kopa, tu postītāja! Svētīgs, kas tev atmaksā par to, ko tu mums esi darījusi!</div></div>
<div class="par"><div class="verse" verse="9"><div class="verse-label">9</div>Svētīgs tas, kas sagrābs tavus mazos bērnus un viņus satrieks pret klintīm!</div></div>
    </body>
</html>
