
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Bet atsevišķām Jūdas bērnu ciltīm, pēc viņu dzimtām, metot meslus, krita zeme vairāk uz dienvidiem virzienā uz edomiešu novadiem un Cina tuksnesi zemes galējos dienvidos.</div></div>
<div class="par"><div class="verse" verse="2"><div class="verse-label">2</div>Un tā viņu dienvidu robeža bija no Sāls jūras gala, no jūras šaurās smailes, kas nogriežas uz dienvidiem,</div></div>
<div class="par"><div class="verse" verse="3"><div class="verse-label">3</div>un tad tā iznāk ārā dienvidos no Skorpiju augstienes, iet pāri uz Cinu un uz augšu dienvidos no Kadeš-Barneas un tālāk uz Hecronu, stiepjas kalnup pret Adaru, pagriežas apkārt uz Karku,</div></div>
<div class="par"><div class="verse" verse="4"><div class="verse-label">4</div>tad pāriet pāri uz Acmonu un turpinās līdz Ēģiptes strautam, robežas turpinājums stiepjas pret jūru. Šāda nu būtu viņu dienvidu robeža.</div></div>
<div class="par"><div class="verse" verse="5"><div class="verse-label">5</div>Bet viņu austrumu robeža ir Sāls jūra līdz Jordānas ietekai; viņu ziemeļu robeža sākas no Sāls jūras ziemeļu gala un Jordānas ietekas,</div></div>
<div class="par"><div class="verse" verse="6"><div class="verse-label">6</div>un tad šī robeža ved augšup uz Bet-Hoglu, un ziemeļos tā iet garām Bet-Arabai, un tad robeža virzās augšup līdz Bohana, Rūbena dēla, akmenim,</div></div>
<div class="par"><div class="verse" verse="7"><div class="verse-label">7</div>un tad tā paceļas uz augšu līdz Debīrai, iedama augšup no Ahoras ielejas, tad paliecas ziemeļu virzienā pret Gilgalu, kura atrodas pretī kalna ceļam augšā uz Adumimu, kas atrodas dienvidos no upes līča, un tad robeža virzās pāri uz Ajin-Šemešu, un tā turpinās līdz Ajin-Rogelai.</div></div>
<div class="par"><div class="verse" verse="8"><div class="verse-label">8</div>Tad šī robeža iet augšup pa Ben-Hinomas ieleju un no dienvidus puses gar jebusiešu kalnu nogāzi, un šī vieta ir Jeruzāleme; un tad tālāk robeža iet augšup uz kalna virsotni, kurš ir Hinomas ielejai priekšā rietumos un tai pašā laikā Refaima ielejas ziemeļu galā.</div></div>
<div class="par"><div class="verse" verse="9"><div class="verse-label">9</div>Pēc tam robeža met līkumu, no pašas kalna virsotnes sākot līdz Nefatoas avotam, tad iznāk uz pilsētām, kuras atrodas Efrona kalnos, un tad nogriežas uz Baalu, tas ir, Kirjat-Jeārimu,</div></div>
<div class="par"><div class="verse" verse="10"><div class="verse-label">10</div>un, apvīdamās apkārt Baalai, robeža ved rietumu virzienā uz Seīra kalniem, pāriet no šejienes pāri Jeārima kalna ziemeļu daļai, tur ir Kesalona, kas paliek ziemeļos, bet tad robeža iet uz Bet-Šemešu un iet pāri uz Timnu.</div></div>
<div class="par"><div class="verse" verse="11"><div class="verse-label">11</div>Tad robeža iet pret ziemeļiem no Ekronas kalna nogāzes un noliecas uz Šikronu, ved pāri Baalas kalnam un iznāk pie Jabneēlas, un tā turpinās līdz jūrai.</div></div>
<div class="par"><div class="verse" verse="12"><div class="verse-label">12</div>Un robeža rietumos ir Lielā jūra un tās krastu apgabali. Tādas ir Jūdas bērnu robežas visapkārt pēc viņu dzimtām.</div></div>
<div class="par"><div class="verse" verse="13"><div class="verse-label">13</div>Bet Kālebam, Jefunnas dēlam, viņš iedeva viņa daļu Jūdas bērnu īpašumu vidū, kā Tas Kungs to bija Jozuam pavēlējis, proti, Arbu, anakiešu bērnu pilsētu, kura ir vēlākā Hebrona.</div></div>
<div class="par"><div class="verse" verse="14"><div class="verse-label">14</div>Un Kālebs no turienes izdzina trīs Anaka dēlus: Šešaju, Ahimanu un Talmaju, Anaka pēcnācējus.</div></div>
<div class="par"><div class="verse" verse="15"><div class="verse-label">15</div>Un tad no turienes viņš cēlās un devās tālāk pret Debīras iedzīvotājiem, bet senāk Debīras vārds bija Kirjat-Sefere.</div></div>
<div class="par"><div class="verse" verse="16"><div class="verse-label">16</div>Un Kālebs sacīja: "Kurš uzveiks Kirjat-Seferi un arī to ieņems, tam es došu savu meitu Aksu par sievu."</div></div>
<div class="par"><div class="verse" verse="17"><div class="verse-label">17</div>Un Otniēls, Kenasa dēls, to ieņēma, bet Kenass bija Kāleba brālis, un viņš tam deva savu meitu Aksu par sievu.</div></div>
<div class="par"><div class="verse" verse="18"><div class="verse-label">18</div>Un notika, kad viņu pie tā pieveda, tad viņa pierunāja to atļaut viņai izlūgt no sava tēva tīrumu, un, kad viņa nolēca no ēzeļa, tad Kālebs viņai jautāja: "Ko tu vēlies?"</div></div>
<div class="par"><div class="verse" verse="19"><div class="verse-label">19</div>Un viņa atbildēja: "Dod man savu svētības dāvanu, jo tu man esi devis dienvidu zemi, un tad dod man arī ūdens avotus." Un tad tas viņai atvēlēja gan augšējos, gan apakšējos ūdens avotus.</div></div>
<div class="par"><div class="verse" verse="20"><div class="verse-label">20</div>Un šis ir Jūdas bērnu cilts īpašums pēc viņu dzimtām.</div></div>
<div class="par"><div class="verse" verse="21"><div class="verse-label">21</div>Tā Jūdam krita šādas pilsētas, sākot no cilts novada gala pret dienvidiem pie Edomas robežām: Kabceēla, Edera un Jagura,</div></div>
<div class="par"><div class="verse" verse="22"><div class="verse-label">22</div>Kina, Dimona un Adada,</div></div>
<div class="par"><div class="verse" verse="23"><div class="verse-label">23</div>Kedeša, Hacora un Itnana,</div></div>
<div class="par"><div class="verse" verse="24"><div class="verse-label">24</div>Zifa, Telema un Bealota,</div></div>
<div class="par"><div class="verse" verse="25"><div class="verse-label">25</div>Hacora-Hadata, Keriot-Hecrona - tā ir Hacora,</div></div>
<div class="par"><div class="verse" verse="26"><div class="verse-label">26</div>Āmama, Šema un Molada,</div></div>
<div class="par"><div class="verse" verse="27"><div class="verse-label">27</div>Hacara-Gada, Hešmona un Bet-Peleta,</div></div>
<div class="par"><div class="verse" verse="28"><div class="verse-label">28</div>Hacara-Šuala, Bēršeba un Bisjotja,</div></div>
<div class="par"><div class="verse" verse="29"><div class="verse-label">29</div>Baala, Ijima un Ezema,</div></div>
<div class="par"><div class="verse" verse="30"><div class="verse-label">30</div>Eltolada, Kesila un Horma,</div></div>
<div class="par"><div class="verse" verse="31"><div class="verse-label">31</div>Ciklaga, Madmana un Sansana,</div></div>
<div class="par"><div class="verse" verse="32"><div class="verse-label">32</div>Lebaota, Šilhima, Ajina un Rimona - pavisam divdesmit deviņas pilsētas ar to ciemiem.</div></div>
<div class="par"><div class="verse" verse="33"><div class="verse-label">33</div>Līdzenumā: Ēštaola, Cora un Ašna,</div></div>
<div class="par"><div class="verse" verse="34"><div class="verse-label">34</div>Sanoa, Ajin-Ganima, Tapua un Enama,</div></div>
<div class="par"><div class="verse" verse="35"><div class="verse-label">35</div>Jarmuta, Adullāma, Šoho un Aseka,</div></div>
<div class="par"><div class="verse" verse="36"><div class="verse-label">36</div>Šaaraima, Aditaima, Gedera un Gederotaima - četrpadsmit pilsētas ar to ciemiem;</div></div>
<div class="par"><div class="verse" verse="37"><div class="verse-label">37</div>Cenana, Hadaša un Migdal-Gada,</div></div>
<div class="par"><div class="verse" verse="38"><div class="verse-label">38</div>Dilgana, Micpa un Jokteēla,</div></div>
<div class="par"><div class="verse" verse="39"><div class="verse-label">39</div>Lahiša, Boskata un Eglona,</div></div>
<div class="par"><div class="verse" verse="40"><div class="verse-label">40</div>Kabona, Lahmama un Kitliša,</div></div>
<div class="par"><div class="verse" verse="41"><div class="verse-label">41</div>Gedarota, Bet-Dagona, Naāma un Makēda - sešpadsmit pilsētas ar to ciemiem;</div></div>
<div class="par"><div class="verse" verse="42"><div class="verse-label">42</div>Libna, Etera un Ašna,</div></div>
<div class="par"><div class="verse" verse="43"><div class="verse-label">43</div>Jifta, Ašna un Neciba,</div></div>
<div class="par"><div class="verse" verse="44"><div class="verse-label">44</div>Kegila, Ahsiba un Mareša - deviņas pilsētas ar to ciemiem;</div></div>
<div class="par"><div class="verse" verse="45"><div class="verse-label">45</div>Ekrona ar tās mazajām pilsētām un ciemiem;</div></div>
<div class="par"><div class="verse" verse="46"><div class="verse-label">46</div>no Ekronas līdz jūrai un viss tas apgabals, kas paliek sānis Ašdodai un tās ciemiem;</div></div>
<div class="par"><div class="verse" verse="47"><div class="verse-label">47</div>Ašdoda ar tās mazajām pilsētām un ciemiem; Gaza ar tās mazajām pilsētām un ciemiem līdz pat Ēģiptes strautam un Lielajai jūrai un ar tai piegulošiem krastu apgabaliem, kas kopā veido rietumu robežu.</div></div>
<div class="par"><div class="verse" verse="48"><div class="verse-label">48</div>Tālāk kalnu apgabalā: Šamīra, Jatīra un Šoho,</div></div>
<div class="par"><div class="verse" verse="49"><div class="verse-label">49</div>Dana un Kirjat-Sana - tā ir Debīra,</div></div>
<div class="par"><div class="verse" verse="50"><div class="verse-label">50</div>Anāba, Eštemoa un Anīma,</div></div>
<div class="par"><div class="verse" verse="51"><div class="verse-label">51</div>Gošene, Holona un Gilo - vienpadsmit pilsētas ar to ciemiem;</div></div>
<div class="par"><div class="verse" verse="52"><div class="verse-label">52</div>Araba, Dūma un Ešgana,</div></div>
<div class="par"><div class="verse" verse="53"><div class="verse-label">53</div>Januma, Bet-Tapua un Afeka,</div></div>
<div class="par"><div class="verse" verse="54"><div class="verse-label">54</div>Humta un Kirjat-Arba, tā ir Hebrona, un Ciora - deviņas pilsētas ar to ciemiem;</div></div>
<div class="par"><div class="verse" verse="55"><div class="verse-label">55</div>Maona, Karmela, Zifa un Juta,</div></div>
<div class="par"><div class="verse" verse="56"><div class="verse-label">56</div>Jezreēla, Jokdeāma un Sanoa,</div></div>
<div class="par"><div class="verse" verse="57"><div class="verse-label">57</div>Kaina, Gibea un Timna - desmit pilsētas ar to ciemiem;</div></div>
<div class="par"><div class="verse" verse="58"><div class="verse-label">58</div>Halhula, Bet-Cūra un Gedora,</div></div>
<div class="par"><div class="verse" verse="59"><div class="verse-label">59</div>Maārata, Bet-Anota, kā arī Eltekona - sešas pilsētas ar to ciemiem;</div></div>
<div class="par"><div class="verse" verse="60"><div class="verse-label">60</div>Kirjat-Baala, tā ir Kirjat-Jeārima, un Raba, divas pilsētas ar to ciemiem.</div></div>
<div class="par"><div class="verse" verse="61"><div class="verse-label">61</div>Un klajumā bija Bet-Araba, Midina un Šehaha,</div></div>
<div class="par"><div class="verse" verse="62"><div class="verse-label">62</div>Nibšana, Sāls pilsēta un En-Gedija - sešas pilsētas ar to ciemiem.</div></div>
<div class="par"><div class="verse" verse="63"><div class="verse-label">63</div>Bet tos jebusiešus, kuri dzīvoja Jeruzālemē, Jūdas bērni nevarēja izdzīt; un tādēļ jebusieši palika kopā ar Jūdas bērniem dzīvot Jeruzālemē līdz pat šai dienai.</div></div>
    </body>
</html>
