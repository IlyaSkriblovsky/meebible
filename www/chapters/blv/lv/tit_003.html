
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Atgādini viņiem, lai padodas un paklausa valdībām un varām, lai ir gatavi uz katru labu darbu,</div></div>
<div class="par"><div class="verse" verse="2"><div class="verse-label">2</div>nevienu nepulgo, tur mieru, izturas laipni un visiem cilvēkiem parāda lēnprātību.</div></div>
<div class="par"><div class="verse" verse="3"><div class="verse-label">3</div>Jo arī mēs kādreiz bijām neprātīgi, nepaklausīgi, maldījāmies, kalpodami dažādām iekārēm un priekiem, dzīvodami ļaunprātībā un skaudībā, ienīsti un cits citu nīzdami.</div></div>
<div class="par"><div class="verse" verse="4"><div class="verse-label">4</div>Bet, kad atspīdēja Dieva, mūsu Glābēja, laipnība un mīlestība uz cilvēkiem,</div></div>
<div class="par"><div class="verse" verse="5"><div class="verse-label">5</div>Viņš mūs izglāba, nevis taisnības darbu dēļ, ko mēs būtu darījuši, bet pēc Savas žēlsirdības, ar mazgāšanu atdzimšanai un atjaunošanos Svētajā Garā,</div></div>
<div class="par"><div class="verse" verse="6"><div class="verse-label">6</div>ko Viņš bagātīgi pār mums izlējis caur Jēzu Kristu, mūsu Pestītāju,</div></div>
<div class="par"><div class="verse" verse="7"><div class="verse-label">7</div>lai, Viņa žēlastībā taisnoti, mēs kļūtu cerētās mūžīgās dzīvības mantinieki.</div></div>
<div class="par"><div class="verse" verse="8"><div class="verse-label">8</div>Šis vārds ir patiess; un es gribu, lai tu par šīm lietām stipri stāvi, ka tie, kas Dievam tic, cenšas veikt labus darbus. Tas cilvēkiem ir labi un vajadzīgs.</div></div>
<div class="par"><div class="verse" verse="9"><div class="verse-label">9</div>Bet no ģeķīgiem strīdiem un cilts rakstiem, ķildām un bauslības kariem izvairies. Tie ir nederīgi un tukši.</div></div>
<div class="par"><div class="verse" verse="10"><div class="verse-label">10</div>Cilvēku, kas turas pie maldu mācības, vienreiz un otrreiz pamācījis, noraidi,</div></div>
<div class="par"><div class="verse" verse="11"><div class="verse-label">11</div>zinādams, ka tāds ir samaitāts un grēkodams pats sevi notiesā.</div></div>
<div class="par"><div class="verse" verse="12"><div class="verse-label">12</div>Kad es aizsūtīšu pie tevis Artemi vai Tihiku, tad steidzies nākt pie manis uz Nikopoli, jo tur esmu nodomājis pavadīt ziemu.</div></div>
<div class="par"><div class="verse" verse="13"><div class="verse-label">13</div>Likumu pratēju Zēnu un Apollu apgādā krietni, lai viņiem, tālāk ceļojot, nekā netrūktu.</div></div>
<div class="par"><div class="verse" verse="14"><div class="verse-label">14</div>Mūsu ļaudīm jāmācās ar labiem darbiem palīdzēt, kur vajadzība spiež, lai tie nebūtu neauglīgi.</div></div>
<div class="par"><div class="verse" verse="15"><div class="verse-label">15</div>Visi, kas pie manis, tevi sveicina. Sveicini tos, kas ticībā mūs mīl. Žēlastība lai ir ar jums visiem!</div></div>
    </body>
</html>
