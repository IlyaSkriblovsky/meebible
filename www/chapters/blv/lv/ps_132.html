
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Svētceļnieku dziesma. Piemini, ak, Kungs, Dāvidu un visas viņa ciešanas, viņu,</div></div>
<div class="par"><div class="verse" verse="2"><div class="verse-label">2</div>kas zvērēja Tam Kungam un solījās Jēkaba varenajam:</div></div>
<div class="par"><div class="verse" verse="3"><div class="verse-label">3</div>"Tiešām, es neiešu savas telts mītnē, es nekāpšu savas gultas cisās,</div></div>
<div class="par"><div class="verse" verse="4"><div class="verse-label">4</div>es neatvēlēšu savām acīm miegu un neļaušu snaust saviem acu plakstiem,</div></div>
<div class="par"><div class="verse" verse="5"><div class="verse-label">5</div>līdz kamēr nebūšu atradis vietu Tam Kungam, mājokli Jēkaba varenajam!"</div></div>
<div class="par"><div class="verse" verse="6"><div class="verse-label">6</div>Redzi, mēs dzirdējām par to Efratā, mēs to atradām Jaāra laukos:</div></div>
<div class="par"><div class="verse" verse="7"><div class="verse-label">7</div>"Iesim Viņa miteklī un zemosimies Viņa kāju pamesla priekšā!</div></div>
<div class="par"><div class="verse" verse="8"><div class="verse-label">8</div>Nāc, Kungs, Savā dusas vietā, Tu un Tavas godības šķirsts!</div></div>
<div class="par"><div class="verse" verse="9"><div class="verse-label">9</div>Tavi priesteri lai tērpjas taisnībā, un lai gavilē Tavi svētie!</div></div>
<div class="par"><div class="verse" verse="10"><div class="verse-label">10</div>Sava kalpa Dāvida dēļ nenoraidi Sava svaidītā vaigu!"</div></div>
<div class="par"><div class="verse" verse="11"><div class="verse-label">11</div>Tas Kungs ir devis Dāvidam patiesu zvērestu, no tā Viņš neatkāpsies: "No tavas miesas augļiem vienu Es celšu uz tava troņa.</div></div>
<div class="par"><div class="verse" verse="12"><div class="verse-label">12</div>Ja tavi dēli turēs Manu derību un Manas liecības, ko Es tiem mācīšu, tad arī viņu dēli sēdēs mūžīgi uz tava troņa!"</div></div>
<div class="par"><div class="verse" verse="13"><div class="verse-label">13</div>Jo Tas Kungs ir izraudzījis Ciānu, tur Viņš grib mājot.</div></div>
<div class="par"><div class="verse" verse="14"><div class="verse-label">14</div>"Tā ir Mana dusas vieta uz visiem laikiem, te Es mājošu, jo tā Es vēlos.</div></div>
<div class="par"><div class="verse" verse="15"><div class="verse-label">15</div>Svētīdams Es svētīšu Ciānas barību, tās nabagus Es paēdināšu ar maizi.</div></div>
<div class="par"><div class="verse" verse="16"><div class="verse-label">16</div>Es apģērbšu tās priesterus ar pestīšanu, un gavilēt gavilēs tās svētie.</div></div>
<div class="par"><div class="verse" verse="17"><div class="verse-label">17</div>Tur es uzcelšu Dāvidam ragu, Es Savam svaidītajam sagādāšu spīdekli.</div></div>
<div class="par"><div class="verse" verse="18"><div class="verse-label">18</div>Viņa ienaidniekus Es apģērbšu ar kaunu, bet viņa galvā mirdzēs viņa valdnieka kronis!"</div></div>
    </body>
</html>
