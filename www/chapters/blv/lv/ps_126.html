
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Svētceļnieku dziesma. Kad Tas Kungs atveda atpakaļ Ciānas cietumniekus, tad mēs bijām kā tādi, kas sapņus redz.</div></div>
<div class="par"><div class="verse" verse="2"><div class="verse-label">2</div>Tad mūsu mute bija pilna smieklu un mūsu mēle pilna gaviļu; tad savā starpā runāja citas tautas: "Tas Kungs lielas lietas viņu vidū ir darījis!"</div></div>
<div class="par"><div class="verse" verse="3"><div class="verse-label">3</div>Tiešām, Tas Kungs ir darījis lielas lietas, par to mēs priecājamies.</div></div>
<div class="par"><div class="verse" verse="4"><div class="verse-label">4</div>Atved, Kungs, atpakaļ mūsu cietumniekus, kā lietus liek atgriezties savās gultnēs upēm dienvidu zemēs!</div></div>
<div class="par"><div class="verse" verse="5"><div class="verse-label">5</div>Kas ar asarām sēj, tie ar gavilēm pļaus:</div></div>
<div class="par"><div class="verse" verse="6"><div class="verse-label">6</div>viņi aiziet un raud, dārgu sēklu sējai nesdami, bet tiešām ar prieku viņi atkal nāks un nesīs mājup savus kūlīšus.</div></div>
    </body>
</html>
