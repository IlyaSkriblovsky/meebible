
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Koraha dēlu dziesma.</div></div>
<div class="par"><div class="verse" verse="2"><div class="verse-label">2</div>Tu, ak, Kungs, esi apžēlojies par Savu zemi, esi atsvabinājis Jēkaba gūstekņus;</div></div>
<div class="par"><div class="verse" verse="3"><div class="verse-label">3</div>Tu esi piedevis Savai tautai noziegumu, pārsedzis ar aizmirstību visus viņas grēkus. (Sela.)</div></div>
<div class="par"><div class="verse" verse="4"><div class="verse-label">4</div>Tu esi atstājies no Savas dusmības, novērsies no Savas dusmu kvēles.</div></div>
<div class="par"><div class="verse" verse="5"><div class="verse-label">5</div>Atjauno mūs atkal, Tu Dievs, mūsu palīgs, remdē Savas dusmas pret mums!</div></div>
<div class="par"><div class="verse" verse="6"><div class="verse-label">6</div>Vai Tu dusmosies mūžīgi uz mums, paildzināsi Savas dusmas uz bērnu bērniem?</div></div>
<div class="par"><div class="verse" verse="7"><div class="verse-label">7</div>Vai tad Tu mūs atkal neatspirdzināsi, ka Tava tauta var priecāties Tevī?</div></div>
<div class="par"><div class="verse" verse="8"><div class="verse-label">8</div>Parādi mums, Kungs, Savu žēlastību un dāvini mums Savu pestīšanu!</div></div>
<div class="par"><div class="verse" verse="9"><div class="verse-label">9</div>Es klausīšos, ko Dievs Tas Kungs runā, jo Viņš sola mieru un svētību Savai tautai un Saviem svētajiem, ja vien tie tikai atkal nekrīt neprātībā!</div></div>
<div class="par"><div class="verse" verse="10"><div class="verse-label">10</div>Tiešām, tuva ir Viņa palīdzība tiem, kas Viņu bīstas, lai Viņa godība mājotu mūsu zemē,</div></div>
<div class="par"><div class="verse" verse="11"><div class="verse-label">11</div>ka žēlastība un uzticība lai sastopas, taisnība un miers lai skūpstās.</div></div>
<div class="par"><div class="verse" verse="12"><div class="verse-label">12</div>Uzticība dīgs no zemes, un taisnība raudzīsies no debesīm.</div></div>
<div class="par"><div class="verse" verse="13"><div class="verse-label">13</div>Tad Tas Kungs mums dos Savu svētību, un mūsu zeme dos savus augļus.</div></div>
<div class="par"><div class="verse" verse="14"><div class="verse-label">14</div>Taisnība staigās Viņa priekšā un ņems Viņa soļus sev par ceļa rādītājiem.</div></div>
    </body>
</html>
