
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Nāciet, dziedāsim līksmi Tam Kungam, gavilēsim mūsu glābiņa un pestīšanas klints patvērumam!</div></div>
<div class="par"><div class="verse" verse="2"><div class="verse-label">2</div>Iesim ar pateicību Viņa vaiga priekšā, uzgavilēsim Viņam ar mūsu slavas dziesmām!</div></div>
<div class="par"><div class="verse" verse="3"><div class="verse-label">3</div>Jo Tas Kungs ir liels Dievs un liels ķēniņš pār visiem dieviem,</div></div>
<div class="par"><div class="verse" verse="4"><div class="verse-label">4</div>kā rokā ir zemes dziļumi un kam pieder arī kalnu galotnes;</div></div>
<div class="par"><div class="verse" verse="5"><div class="verse-label">5</div>Viņam pieder jūra, jo Viņš to ir radījis, un cietzeme - Viņa rokas to ir veidojušas.</div></div>
<div class="par"><div class="verse" verse="6"><div class="verse-label">6</div>Nāciet, pielūgsim un zemosimies, locīsim ceļus Tā Kunga, sava Radītāja, priekšā!</div></div>
<div class="par"><div class="verse" verse="7"><div class="verse-label">7</div>Jo Viņš ir mūsu Dievs, un mēs esam Viņa tauta, avis, ko Viņa roka gana. Šodien uzklausiet Viņa balsi:</div></div>
<div class="par"><div class="verse" verse="8"><div class="verse-label">8</div>"Nenocietiniet savas sirdis kā Meribā, kā Masas dienā tuksnesī,</div></div>
<div class="par"><div class="verse" verse="9"><div class="verse-label">9</div>kur jūsu tēvi Mani kārdināja, Mani pārbaudīja, lai gan redzēja Manus darbus.</div></div>
<div class="par"><div class="verse" verse="10"><div class="verse-label">10</div>Četrdesmit gadus Man bijušas raizes ar šo tautu, un Es teicu: tie ir ļaudis, kuru sirdīm patīk maldu ceļi, viņi nezina Manas tekas.</div></div>
<div class="par"><div class="verse" verse="11"><div class="verse-label">11</div>Tādēļ Es esmu zvērējis Savās dusmās: tiešām, tie nenāks Manā miera vietā!"</div></div>
    </body>
</html>
