
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim pēc meldijas "Nepazudini!". Dāvida "miktam", kad Sauls lika apsargāt Dāvida namu, lai viņu nokautu.</div></div>
<div class="par"><div class="verse" verse="2"><div class="verse-label">2</div>Izglāb mani, mans Dievs, no maniem ienaidniekiem! Pasargi mani no maniem pretiniekiem!</div></div>
<div class="par"><div class="verse" verse="3"><div class="verse-label">3</div>Izglāb mani no ļaundariem un palīdzi man pret asinskārīgiem cilvēkiem!</div></div>
<div class="par"><div class="verse" verse="4"><div class="verse-label">4</div>Jo, redzi, viņi uzglūn manai dzīvībai; varas vīri sapulcējas pret mani, lai gan es neesmu noziedzies, nedz grēkojis, ak, Kungs!</div></div>
<div class="par"><div class="verse" verse="5"><div class="verse-label">5</div>Pret mani nevainīgu viņi steigšus pulcējas kopā un sakārtojas. Uzmosties, steidzies man palīgā un skaties!</div></div>
<div class="par"><div class="verse" verse="6"><div class="verse-label">6</div>Tu, Kungs Dievs Cebaot, Israēla Dievs, uzmosties, lai piemeklētu un sodītu visas tautas! Neapžēlojies ne par vienu no šiem viltīgajiem uzticības lauzējiem! (Sela.)</div></div>
<div class="par"><div class="verse" verse="7"><div class="verse-label">7</div>Ik vakaru viņi atnāk, kauc kā suņi un apskraida pilsētu.</div></div>
<div class="par"><div class="verse" verse="8"><div class="verse-label">8</div>Redzi, putās ir viņu mutes, zobeni ir uz viņu lūpām, jo viņi saka: kas gan to dzird?</div></div>
<div class="par"><div class="verse" verse="9"><div class="verse-label">9</div>Bet Tu, Kungs, smejies par viņiem, Tu vīpsnā par visām tām tautām.</div></div>
<div class="par"><div class="verse" verse="10"><div class="verse-label">10</div>Mans stiprums, uz Tevi es gaidu, jo Dievs ir mana stiprā pils.</div></div>
<div class="par"><div class="verse" verse="11"><div class="verse-label">11</div>Mans Dievs man bagātīgi parāda Savu žēlastību; Dievs man liek ar prieku uzlūkot manus ienaidniekus.</div></div>
<div class="par"><div class="verse" verse="12"><div class="verse-label">12</div>Nenokauj tos, lai mana tauta tos neaizmirst! Izklīdini tos ar Savu spēku un nogāz tos, Kungs, mūsu vairogs, gar zemi!</div></div>
<div class="par"><div class="verse" verse="13"><div class="verse-label">13</div>Viņu grēcīgās mutes, viņu lūpu ļauno vārdu dēļ lai viņi sapinas paši savā lepnībā aiz lāstiem un meliem, ko viņi runā.</div></div>
<div class="par"><div class="verse" verse="14"><div class="verse-label">14</div>Izdeldē viņus dusmās, izdeldē viņus, ka viņu vairs nav! Liec viņiem atzīt, ka Dievs valda Jēkabā līdz pašam pasaules galam! (Sela.)</div></div>
<div class="par"><div class="verse" verse="15"><div class="verse-label">15</div>Ik vakaru viņi atnāk, kauc kā suņi un apskraida pilsētu.</div></div>
<div class="par"><div class="verse" verse="16"><div class="verse-label">16</div>Viņi klīst apkārt pēc ēsmas un kurn, kad nav paēduši.</div></div>
<div class="par"><div class="verse" verse="17"><div class="verse-label">17</div>Bet es dziedāšu par Tavu stiprumu un gavilēdams ik rītu sludināšu Tavu žēlastību, jo Tu esi bijis man par patvērumu un paspārni bēdu dienā.</div></div>
<div class="par"><div class="verse" verse="18"><div class="verse-label">18</div>Es dziedāšu par Tevi, mans stiprums, jo Tu, Dievs, esi mans patvērums, mans žēlīgais Dievs.</div></div>
    </body>
</html>
