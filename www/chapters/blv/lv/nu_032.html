
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Rūbena un Gada bērniem bija daudz ganāmpulku, un viņu lopu skaits bija prāvs, tādēļ tie izlūkoja Jāzera un Gileāda zemes, un redzi, tā bija īstā vieta ganāmpulkiem.</div></div>
<div class="par"><div class="verse" verse="2"><div class="verse-label">2</div>Tad Gada un Rūbena bērni nāca pie priestera Ēleāzara un pie draudzes vadoņiem un sacīja:</div></div>
<div class="par"><div class="verse" verse="3"><div class="verse-label">3</div>"Atarotā, Dibonā, Jāzerā, Nimrā, Hešbonā, Ēleālē, Sebamā, Nebo un Beonā,</div></div>
<div class="par"><div class="verse" verse="4"><div class="verse-label">4</div>tanī zemē, ko Tas Kungs ir uzveicis par labu Israēla draudzei, ir īstā vieta ganāmpulkiem, un mums, taviem kalpiem, ir daudz lopu."</div></div>
<div class="par"><div class="verse" verse="5"><div class="verse-label">5</div>Un tie sacīja: "Ja mēs esam atraduši žēlastību tavās acīs, tad lai šī zeme tiek dota taviem kalpiem par īpašumu, un neliec mums iet pāri Jordānai!"</div></div>
<div class="par"><div class="verse" verse="6"><div class="verse-label">6</div>Bet Mozus sacīja Gada un Rūbena bērniem: "Vai tad jūsu brāļi lai iet karot, bet jūs gribat palikt še?</div></div>
<div class="par"><div class="verse" verse="7"><div class="verse-label">7</div>Kāpēc jūs novēršat Israēla bērnu sirdis no viņu apņemšanās doties uz to zemi, ko Tas Kungs ir viņiem devis?</div></div>
<div class="par"><div class="verse" verse="8"><div class="verse-label">8</div>Tā jau jūsu tēvi darīja, kad es viņus sūtīju no Kadeš-Barneas to zemi izlūkot.</div></div>
<div class="par"><div class="verse" verse="9"><div class="verse-label">9</div>Kad tie bija devušies augšup līdz Eškolas upei un redzējuši šo zemi, viņi atturēja Israēla bērnu sirdis, ka tie negribēja iet uz to zemi, ko Tas Kungs viņiem bija devis.</div></div>
<div class="par"><div class="verse" verse="10"><div class="verse-label">10</div>Tad Tas Kungs iedegās Savās dusmās tai dienā, un Viņš zvērēja, teikdams:</div></div>
<div class="par"><div class="verse" verse="11"><div class="verse-label">11</div>tiem vīriem, kas iznākuši no Ēģiptes zemes, kam ir divdesmit gadu un vairāk, nebūs redzēt to zemi, ko Es ar zvērestu apsolīju Ābrahāmam, Īzākam un Jēkabam, jo tie nav Man paklausījuši,</div></div>
<div class="par"><div class="verse" verse="12"><div class="verse-label">12</div>izņemot vienīgi kenisieti Kālebu, Jefunnas dēlu, un Jozuu, Nūna dēlu, jo tie Tam Kungam ir paklausījuši.</div></div>
<div class="par"><div class="verse" verse="13"><div class="verse-label">13</div>Un tā iekaisa Tā Kunga dusmas pret Israēlu, ka Viņš lika tiem maldīties tuksnesī četrdesmit gadus, tiekāms visa tā paaudze izmira, kas Tā Kunga priekšā bija ļaunu darījusi.</div></div>
<div class="par"><div class="verse" verse="14"><div class="verse-label">14</div>Un redzi, jūs esat stājušies savu tēvu vietā, grēcinieku pēcnācēji, lai vēl vairāk Tā Kunga dusmu bardzību kāpinātu pret Israēlu!</div></div>
<div class="par"><div class="verse" verse="15"><div class="verse-label">15</div>Ja jūs novērsīsities no Viņa, tad Viņš liks ļaudīm vēl ilgāk maldīties tuksnesī, un tā jūs nomaitāsit visu šo tautu!"</div></div>
<div class="par"><div class="verse" verse="16"><div class="verse-label">16</div>Tad tie piegāja pie viņa un sacīja: "Mēs gribam šeit taisīt aplokus saviem ganāmpulkiem un pilsētas savām sievām un bērniem,</div></div>
<div class="par"><div class="verse" verse="17"><div class="verse-label">17</div>bet mēs paši apbruņosimies un iesim Israēla bērnu priekšgalā, tiekāms tos būsim noveduši viņu dzīves vietās; bet mūsu sievas un bērni lai paliek mūru nocietinājumos zemes iedzīvotāju dēļ.</div></div>
<div class="par"><div class="verse" verse="18"><div class="verse-label">18</div>Mēs paši neatgriezīsimies atpakaļ savos namos, kamēr Israēla bērni nebūs ieguvuši ikviens savu īpašumu,</div></div>
<div class="par"><div class="verse" verse="19"><div class="verse-label">19</div>jo mēs neprasām sev neko kopā ar viņiem viņpus Jordānas vai vēl tālāk, bet mums mūsu mantojums lai nākas šai Jordānas pusē pret austrumiem."</div></div>
<div class="par"><div class="verse" verse="20"><div class="verse-label">20</div>Tad Mozus tiem sacīja: "Ja jūs šo lietu tā gribat darīt, ka jūs, apbruņojušies Tā Kunga priekšā karam,</div></div>
<div class="par"><div class="verse" verse="21"><div class="verse-label">21</div>visi, gatavi karam, dodaties Tā Kunga priekšā pār Jordānu, kamēr Viņš Savus ienaidniekus izdzīs un</div></div>
<div class="par"><div class="verse" verse="22"><div class="verse-label">22</div>visa zeme būs Tā Kunga varai pakļauta, bet jūs tikai vēlāk atgriezīsities un būsit nenoziedzīgi Tā Kunga un Israēla priekšā, tad lai šī, Tā Kunga zeme, arī kļūst par jūsu īpašumu.</div></div>
<div class="par"><div class="verse" verse="23"><div class="verse-label">23</div>Bet, ja jūs tā nedarīsit, redzi, tad jūs būsit Tā Kunga priekšā apgrēkojušies, tad jūs izjutīsit savus grēkus, kad tie jūs atradīs!</div></div>
<div class="par"><div class="verse" verse="24"><div class="verse-label">24</div>Tad nu celiet pilsētas savām sievām un bērniem un mūra iežogojumus saviem sīklopiem un dariet tā, kā jūs ar savu muti paudāt!"</div></div>
<div class="par"><div class="verse" verse="25"><div class="verse-label">25</div>Tad Gada un Rūbena bērni sacīja Mozum, teikdami: "Tavi kalpi darīs, kā tu, kungs, tiem pavēli:</div></div>
<div class="par"><div class="verse" verse="26"><div class="verse-label">26</div>mūsu bērnus, mūsu sievas un mūsu ganāmpulkus ar visiem mūsu lopiem mēs atstāsim Gileāda pilsētās,</div></div>
<div class="par"><div class="verse" verse="27"><div class="verse-label">27</div>bet tavi kalpi, visi apbruņoti, ies karā, lai kautos Tā Kunga priekšā, kā tu, kungs, saki."</div></div>
<div class="par"><div class="verse" verse="28"><div class="verse-label">28</div>Tad Mozus par viņiem deva pavēli priesterim Ēleāzaram un Jozuam, Nūna dēlam, un cilšu vecākiem Israēla bērnu vidū,</div></div>
<div class="par"><div class="verse" verse="29"><div class="verse-label">29</div>un Mozus tiem sacīja: "Ja Gada un Rūbena bērni, visi apbruņojušies, kopā ar jums pārcelsies pāri Jordānai Tā Kunga priekšā un visa zeme būs jums pakļauta, tad dodiet viņiem Gileāda zemi par īpašumu.</div></div>
<div class="par"><div class="verse" verse="30"><div class="verse-label">30</div>Bet, ja tie apbruņoti neies karā kopā ar jums pāri Jordānai, tad lai tiem mantojums krīt kopā ar jums Kānaāna zemē."</div></div>
<div class="par"><div class="verse" verse="31"><div class="verse-label">31</div>Tad Gada un Rūbena bērni sacīja: "Kā Tas Kungs uz mums, saviem kalpiem, ir runājis, tā mēs darīsim:</div></div>
<div class="par"><div class="verse" verse="32"><div class="verse-label">32</div>mēs noiesim apbruņojušies Tā Kunga priekšā uz Kānaāna zemi, bet paturēsim šinī pusē Jordānai savu īpašumu kā mantojumu."</div></div>
<div class="par"><div class="verse" verse="33"><div class="verse-label">33</div>Tad Mozus piešķīra viņiem, proti, Gada bērniem un Rūbena bērniem, un Manases, Jāzepa dēla, pusciltij, amoriešu ķēniņa Oga valstis - visu zemi un tās pilsētas, kas bija šo ķēniņu valstu robežās, un arī visas pilsētas to apkaimē.</div></div>
<div class="par"><div class="verse" verse="34"><div class="verse-label">34</div>Un Gada bērni uzcēla Dibonu, Atarotu, Aroēru,</div></div>
<div class="par"><div class="verse" verse="35"><div class="verse-label">35</div>Aterot-Šofanu, Jāzeru, Jogbehu,</div></div>
<div class="par"><div class="verse" verse="36"><div class="verse-label">36</div>Bet-Nimru un Bet-Haranu - nocietinātas pilsētas un laidarus sīklopiem.</div></div>
<div class="par"><div class="verse" verse="37"><div class="verse-label">37</div>Bet Rūbena bērni uzcēla Hešbonu, Ēleāli, Kirjataimu,</div></div>
<div class="par"><div class="verse" verse="38"><div class="verse-label">38</div>Nebo un Baal-Megonu ar citiem vārdiem un Sibmahu, un tie nosauca uzceltās pilsētas citos vārdos.</div></div>
<div class="par"><div class="verse" verse="39"><div class="verse-label">39</div>Un arī Mahīra, Manases dēla, bērni gāja uz Gileādu, lai to pārstaigātu, un tie izspieda tur dzīvojošos amoriešus.</div></div>
<div class="par"><div class="verse" verse="40"><div class="verse-label">40</div>Tā Mozus piešķīra Gileādu Mahīra, Manases dēla, ciltij, un viņš tur apmetās.</div></div>
<div class="par"><div class="verse" verse="41"><div class="verse-label">41</div>Un arī Jaīrs, Manases dēls, nāca un ieņēma amoriešu telšu ciemus un tos nosauca par Jaīra telšu vietām.</div></div>
<div class="par"><div class="verse" verse="42"><div class="verse-label">42</div>Arī Noba nāca un ieņēma Kenatu un tās mazās pilsētas un nosauca to savā vārdā par Nobu.</div></div>
    </body>
</html>
