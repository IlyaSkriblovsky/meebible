
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma, kad viņš bēga no sava dēla Absaloma.</div></div>
<div class="par"><div class="verse" verse="2"><div class="verse-label">2</div>Ak, Kungs, cik daudz gan man pretinieku! Cik daudz tādu, kas ceļas pret mani!</div></div>
<div class="par"><div class="verse" verse="3"><div class="verse-label">3</div>Daudz ir to, kas saka uz manu dvēseli: "Tai pestīšanas nevaid pie Dieva!" (Sela.)</div></div>
<div class="par"><div class="verse" verse="4"><div class="verse-label">4</div>Bet Tu, Kungs, esi mans vairogs, kas mani sargā, mans gods un tas, kas paceļ manu galvu.</div></div>
<div class="par"><div class="verse" verse="5"><div class="verse-label">5</div>Skaļā balsī es piesaucu To Kungu, un Viņš atsaucās man no Sava svētā kalna. (Sela.)</div></div>
<div class="par"><div class="verse" verse="6"><div class="verse-label">6</div>Es apgūlos un aizmigu, un nu es esmu pamodies, jo Tas Kungs mani sargā.</div></div>
<div class="par"><div class="verse" verse="7"><div class="verse-label">7</div>Es nebīstos no daudzajiem tūkstošiem, kas visapkārt nostājušies pret mani.</div></div>
<div class="par"><div class="verse" verse="8"><div class="verse-label">8</div>Celies, Kungs, palīdzi man, mans Dievs! Jo Tu siti pa vaigiem visiem maniem ienaidniekiem, Tu bezdievīgiem satrieci zobus.</div></div>
<div class="par"><div class="verse" verse="9"><div class="verse-label">9</div>No Tā Kunga nāk palīdzība, Tava svētība lai plūst pār Tavu tautu! (Sela.)</div></div>
    </body>
</html>
