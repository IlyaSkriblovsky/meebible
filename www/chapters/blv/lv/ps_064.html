
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida dziesma.</div></div>
<div class="par"><div class="verse" verse="2"><div class="verse-label">2</div>Klausi, Dievs, manu balsi, kad es žēlojos, pasargi manu dzīvību no ienaidnieku briesmām!</div></div>
<div class="par"><div class="verse" verse="3"><div class="verse-label">3</div>Apslēp mani no ļaunu ļaužu nodomiem, no ļaundaru trakošanas,</div></div>
<div class="par"><div class="verse" verse="4"><div class="verse-label">4</div>kuri trin savas mēles kā zobenu un raida kā bultas savus rūgtos vārdus,</div></div>
<div class="par"><div class="verse" verse="5"><div class="verse-label">5</div>lai slepeni šautu uz nenoziedzīgo; viņi šauj piepeši un nebaidās.</div></div>
<div class="par"><div class="verse" verse="6"><div class="verse-label">6</div>Viņi iedrošina sevi uz ļaunu, viņi norunā, ka slepeni izliks lamatas, un domā: kas to redzēs?</div></div>
<div class="par"><div class="verse" verse="7"><div class="verse-label">7</div>Viņi izgudro visādas blēdības: mēs esam gatavi; nodoms ir labi apsvērts! Un cilvēka sirdi un prātu neviens nevar izdibināt.</div></div>
<div class="par"><div class="verse" verse="8"><div class="verse-label">8</div>Bet Dievs ar Savu bultu viņus ķers piepeši, tad viņiem gan sāpēs.</div></div>
<div class="par"><div class="verse" verse="9"><div class="verse-label">9</div>Viņu pašu mēle būs par iemeslu viņu krišanai, lai krata galvas visi, kas to redzēs.</div></div>
<div class="par"><div class="verse" verse="10"><div class="verse-label">10</div>Tad bīsies visi cilvēki, un viņi atzīs to par Dieva darbu un sapratīs, kāds ir šis Viņa darbs.</div></div>
<div class="par"><div class="verse" verse="11"><div class="verse-label">11</div>Bet taisnais priecāsies par To Kungu un atradīs pie Viņa glābiņu; un visi sirdī taisnie teiks sevi laimīgu esam.</div></div>
    </body>
</html>
