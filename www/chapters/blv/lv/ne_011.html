
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un tautas vadoņi dzīvoja Jeruzālemē, bet pārējie ļaudis meta meslus, lai viens no katriem desmit dzīvotu Jeruzālemē, svētajā pilsētā, bet pārējie deviņi citās pilsētās.</div></div>
<div class="par"><div class="verse" verse="2"><div class="verse-label">2</div>Tomēr tauta no sirds apsveica visus vīrus, kas labprātīgi piedāvājās dzīvot Jeruzālemē.</div></div>
<div class="par"><div class="verse" verse="3"><div class="verse-label">3</div>Un šie ir apgabala priekšnieki, kas dzīvoja Jeruzālemē un arī Jūdas apdzīvotajās vietās, un pie tam ikviens savā īpašumā katrā apdzīvotajā vietā: israēlieši, priesteri, levīti, Tempļa kalpotāji un Salamana kalpu dēli.</div></div>
<div class="par"><div class="verse" verse="4"><div class="verse-label">4</div>Jeruzālemē bija apmetušies tiklab kādi no Jūdas, kā arī no Benjamīna dēliem. No Jūdas dēliem: Ataja, Usijas dēls, tas Zaharjas dēls, tas Amarjas dēls, tas Šefatjas dēls, tas Mahalaleēla dēls no Pereca dēliem;</div></div>
<div class="par"><div class="verse" verse="5"><div class="verse-label">5</div>un Maāseja, Bāruha dēls, tas Kol-Hoza dēls, tas Hazajas dēls, tas Adajas dēls, tas Jojariba dēls, tas Zaharjas dēls no šilonītiem.</div></div>
<div class="par"><div class="verse" verse="6"><div class="verse-label">6</div>Visu Pereca dēlu, kas dzīvoja Jeruzālemē, bija četri simti sešdesmit astoņi drošsirdīgi vīri.</div></div>
<div class="par"><div class="verse" verse="7"><div class="verse-label">7</div>Un šie ir Benjamīna dēli: Sallus, Mešullāma dēls, tas Joeda dēls, tas Pedajas dēls, tas Kolajas dēls, tas Maāsejas dēls, tas Itiēla dēls, tas Jesajas dēls,</div></div>
<div class="par"><div class="verse" verse="8"><div class="verse-label">8</div>un pēc viņa Gabajs un Sallajs, kopā deviņi simti divdesmit astoņi.</div></div>
<div class="par"><div class="verse" verse="9"><div class="verse-label">9</div>Joēls, Sihrija dēls, bija viņu uzraugs un pārstāvis, un Jūda, Hasenuas dēls, bija otrs pārzinis pār pilsētu.</div></div>
<div class="par"><div class="verse" verse="10"><div class="verse-label">10</div>No priesteriem: Jedaja, Jojariba dēls, Jahīns,</div></div>
<div class="par"><div class="verse" verse="11"><div class="verse-label">11</div>Šeraja, Hilkija dēls, tas Mešullāma dēls, tas Cadoka dēls, tas Merajota dēls, tas Ahibuba dēls, Dieva nama virspārzinis,</div></div>
<div class="par"><div class="verse" verse="12"><div class="verse-label">12</div>un viņu brāļi, kas veica svēto darbu Dieva namā, astoņi simti divdesmit divi; arī Adaja, Jerohāma dēls, tas Pelaljas dēls, tas Amcija dēls, tas Zaharjas dēls, tas Pašhura dēls, tas Malhijas dēls,</div></div>
<div class="par"><div class="verse" verse="13"><div class="verse-label">13</div>un viņu brāļi, tēvu namu galvenie, divi simti četrdesmit divi; tālāk Amasajs Azareēla dēls, tas Ahzaja dēls, tas Mešillemota dēls, tas Immera dēls,</div></div>
<div class="par"><div class="verse" verse="14"><div class="verse-label">14</div>un viņu brāļi, drošsirdīgi vīri, simts divdesmit astoņi; viņu priekšnieks bija Zabdiēls, Hagedolima dēls.</div></div>
<div class="par"><div class="verse" verse="15"><div class="verse-label">15</div>Un no levītiem: Šemaja, Hašuba dēls, tas Asrikāma dēls, tas Hašabjas dēls, tas Bunnija dēls;</div></div>
<div class="par"><div class="verse" verse="16"><div class="verse-label">16</div>tālāk Šabetajs un Jozabāds no levītu priekšniekiem, kas pārzināja Dieva nama ārlietu darbu;</div></div>
<div class="par"><div class="verse" verse="17"><div class="verse-label">17</div>un Matanja, Mihas dēls, tas Zabdija dēls, tas Asafa dēls, priekšnieks, kas iesāka slavas dziesmu lūgšanā, un Bakbukja, otrs pēc pakāpes no viņa biedriem, un Abda, Šamuas dēls, tas Galala dēls, tas Jedutuna dēls.</div></div>
<div class="par"><div class="verse" verse="18"><div class="verse-label">18</div>Svētajā pilsētā visu levītu kopā bija divi simti astoņdesmit četri.</div></div>
<div class="par"><div class="verse" verse="19"><div class="verse-label">19</div>Vārtu sargi: Akubs, Talmons un viņu biedri, kas stāvēja sardzē pie vārtiem, kopā simts septiņdesmit divi.</div></div>
<div class="par"><div class="verse" verse="20"><div class="verse-label">20</div>Un pārējais Israēls, priesteri un levīti, bija visās jūdu pilsētās, katrs savā īpašumā.</div></div>
<div class="par"><div class="verse" verse="21"><div class="verse-label">21</div>Bet Tempļa kalpotāji dzīvoja Ofēlā, un Ciha un Gišpa bija uzraugi pār Tempļa kalpotājiem.</div></div>
<div class="par"><div class="verse" verse="22"><div class="verse-label">22</div>Levītu uzraugs Jeruzālemē bija Usijs, Banija dēls, tas Hašabjas dēls, tas Matanjas dēls, tas Mihas dēls, no Asafa bērniem, kas Dieva namā kalpoja kā dziedātāji;</div></div>
<div class="par"><div class="verse" verse="23"><div class="verse-label">23</div>par viņiem pastāvēja īpaša ķēniņa pavēle, un dziedātājiem bija noteikti pienākumi, kā katra diena to prasīja.</div></div>
<div class="par"><div class="verse" verse="24"><div class="verse-label">24</div>Un Petahja, Mešezabeēla dēls no Zeraha dēliem, tas Jūdas dēls, bija ķēniņa ierēdnis visās lietās, kam bija tiešs sakars ar tautu</div></div>
<div class="par"><div class="verse" verse="25"><div class="verse-label">25</div>un ciemiem, un to laukiem. Daži no Jūdas dēliem dzīvoja Kirjat-Arbā un tās mazajās pilsētās, arī Dibonā un tās mazajās pilsētās, tāpat Jēkabceēlā un tās ciemos,</div></div>
<div class="par"><div class="verse" verse="26"><div class="verse-label">26</div>un Ješuā, Moladā, Bet-Peletā,</div></div>
<div class="par"><div class="verse" verse="27"><div class="verse-label">27</div>Hacar-Šualā, Bēršebā un tās mazajās pilsētās,</div></div>
<div class="par"><div class="verse" verse="28"><div class="verse-label">28</div>Ciklagā, Mehonā un tās mazajās pilsētās,</div></div>
<div class="par"><div class="verse" verse="29"><div class="verse-label">29</div>En-Rimmonā, Corā un Jarmutā,</div></div>
<div class="par"><div class="verse" verse="30"><div class="verse-label">30</div>Sanoā, Adullāmā un to ciemos, Lahišā un tās laukos, Asekā un tās mazajās pilsētās. Tā viņi apmetās uz dzīvi no Bēršebas līdz Hinnoma ielejai.</div></div>
<div class="par"><div class="verse" verse="31"><div class="verse-label">31</div>Un Benjamīna bērni dzīvoja, sākot no Gebas, Mihmasā, Ajā, Bētelē un tās mazajās pilsētās,</div></div>
<div class="par"><div class="verse" verse="32"><div class="verse-label">32</div>Anatotā, Nobā, Ananjā,</div></div>
<div class="par"><div class="verse" verse="33"><div class="verse-label">33</div>Hacorā, Rāmā, Hitaimā,</div></div>
<div class="par"><div class="verse" verse="34"><div class="verse-label">34</div>Hadidā, Ceboimā, Neballatā,</div></div>
<div class="par"><div class="verse" verse="35"><div class="verse-label">35</div>Lodā, Ono un amatnieku ielejā.</div></div>
<div class="par"><div class="verse" verse="36"><div class="verse-label">36</div>Arī dažas levītu nodaļas Jūdā piederēja pie Benjamīna.</div></div>
    </body>
</html>
