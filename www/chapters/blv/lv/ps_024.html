
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma. Tam Kungam pieder zeme un viss, kas to piepilda, zemes virsus un viss, kas uz tā dzīvo.</div></div>
<div class="par"><div class="verse" verse="2"><div class="verse-label">2</div>Jo Viņš zemi virs jūras nostiprinājis un to pacēlis virs ūdens straumēm.</div></div>
<div class="par"><div class="verse" verse="3"><div class="verse-label">3</div>Kas drīkst kāpt Tā Kunga kalnā, un kas stāvēs Viņa svētajā vietā?</div></div>
<div class="par"><div class="verse" verse="4"><div class="verse-label">4</div>Kam nenoziedzīgas rokas un skaidra sirds, kam prāts nenesas uz nīcīgām lietām un kas ar viltu nezvērē.</div></div>
<div class="par"><div class="verse" verse="5"><div class="verse-label">5</div>Tāds dabūs svētību no Tā Kunga un taisnību no Dieva, sava pestītāja.</div></div>
<div class="par"><div class="verse" verse="6"><div class="verse-label">6</div>Tāda ir tā cilts, kas pēc Tā Kunga vaicā, kas meklē Jēkaba Dieva vaigu.</div></div>
<div class="par"><div class="verse" verse="7"><div class="verse-label">7</div>Jūs vārti, paceliet savas palodas, un topiet augstākas, jūs mūžīgās durvis, lai godības ķēniņš ieiet!</div></div>
<div class="par"><div class="verse" verse="8"><div class="verse-label">8</div>Kas ir šis godības ķēniņš? Tas Kungs, stiprs un spēcīgs, Tas Kungs varens cīņā.</div></div>
<div class="par"><div class="verse" verse="9"><div class="verse-label">9</div>Jūs vārti, paceliet savas palodas, un topiet augstākas, jūs mūžīgās durvis, lai godības ķēniņš ieiet!</div></div>
<div class="par"><div class="verse" verse="10"><div class="verse-label">10</div>Kas ir šis godības ķēniņš? Tas Kungs Cebaots, tas ir šis godības ķēniņš! (Sela.)</div></div>
    </body>
</html>
