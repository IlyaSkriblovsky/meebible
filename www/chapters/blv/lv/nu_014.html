
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un visa draudze pacēla savu balsi un deva tai vaļu, un tauta raudāja to nakti.</div></div>
<div class="par"><div class="verse" verse="2"><div class="verse-label">2</div>Un visi Israēla bērni kurnēja pret Mozu un Āronu, un visa draudze viņiem pārmeta: "Kaut Ēģiptes zemē mēs būtu nomiruši! Jeb kaut labāk nomirstam te šinī tuksnesī!</div></div>
<div class="par"><div class="verse" verse="3"><div class="verse-label">3</div>Un kāpēc Tas Kungs mūs ved uz šo zemi, lai mums liktu krist no zobena, kādēļ arī mūsu sievām un mūsu mazajiem bērniem būs jākrīt par laupījumu? Vai mums nebūtu labāk, ka mēs grieztos atpakaļ uz Ēģipti?"</div></div>
<div class="par"><div class="verse" verse="4"><div class="verse-label">4</div>Un tie runāja cits uz citu: "Celsim sev vadītāju un iesim atpakaļ uz Ēģipti!"</div></div>
<div class="par"><div class="verse" verse="5"><div class="verse-label">5</div>Tad Mozus un Ārons nokrita uz sava vaiga pie zemes visas sapulcētās Israēla bērnu draudzes priekšā.</div></div>
<div class="par"><div class="verse" verse="6"><div class="verse-label">6</div>Un Jozua, Nūna dēls, un Kālebs, Jefunnas dēls, no zemes izlūkiem, saplēsa savas drēbes,</div></div>
<div class="par"><div class="verse" verse="7"><div class="verse-label">7</div>un tie runāja uz visu Israēla bērnu draudzi, teikdami: "Zeme, ko mēs esam pārstaigājuši, to izlūkodami, šī zeme ir varen laba zeme!</div></div>
<div class="par"><div class="verse" verse="8"><div class="verse-label">8</div>Ja Tas Kungs būs mums labvēlīgs, tad Viņš mūs arī ievedīs tanī zemē un dos mums tādu zemi, kurā piens un medus tek.</div></div>
<div class="par"><div class="verse" verse="9"><div class="verse-label">9</div>Tikai jūs paši nesacelieties pret To Kungu un nebīstieties zemes iedzīvotājus; tie mums būs kā maizes kumoss. Viņu patvērums ir tos atstājis, bet Tas Kungs ir ar mums; nebīstieties no tiem!"</div></div>
<div class="par"><div class="verse" verse="10"><div class="verse-label">10</div>Un visa draudze sacīja, ka tie ir ar akmeņiem nomētājami. Bet Tā Kunga godība parādījās Saiešanas teltī visu Israēla bērnu priekšā.</div></div>
<div class="par"><div class="verse" verse="11"><div class="verse-label">11</div>Un Tas Kungs sacīja Mozum: "Cik ilgi šī tauta nicinādama Mani atmetīs? Un cik ilgi tie negrib Man ticēt, neraugoties uz visām tām zīmēm, ko Es esmu tās vidū darījis?</div></div>
<div class="par"><div class="verse" verse="12"><div class="verse-label">12</div>Es viņus sitīšu ar mēri un tos izdeldēšu, bet tevi Es darīšu par tautu, kas būs lielāka un stiprāka nekā viņi!"</div></div>
<div class="par"><div class="verse" verse="13"><div class="verse-label">13</div>Bet Mozus sacīja Tam Kungam: "Ēģip-tieši ir dzirdējuši, ka Tu ar Savu spēku šo tautu esi izvedis no viņu vidus,</div></div>
<div class="par"><div class="verse" verse="14"><div class="verse-label">14</div>un ir to sacījuši šīs zemes iedzīvotājiem; tie ir dzirdējuši, ka Tu, ak, Kungs, esi starp šiem ļaudīm, ka Tu, Kungs, esi acīm redzams, ka Tu esi, kas stāvi pār tiem mākonī, un ka Tu ej viņu priekšā mākoņa stabā dienā, bet uguns stabā naktī.</div></div>
<div class="par"><div class="verse" verse="15"><div class="verse-label">15</div>Un, ja Tu tagad liktu mirt šai tautai, gluži tā kā vienam vīram, tad tautas, kas Tavu slavu dzirdējušas, sacītu:</div></div>
<div class="par"><div class="verse" verse="16"><div class="verse-label">16</div>tāpēc, ka Tas Kungs nevarēja šo tautu ievest tanī zemē, ko Viņš tiem ar zvērestu bija apsolījis, tāpēc Viņš arī tos ir nogalinājis tuksnesī!</div></div>
<div class="par"><div class="verse" verse="17"><div class="verse-label">17</div>Bet nedari tā, liec Savam spēkam augt, ak, Kungs, kā Tu esi apsolījis, sacīdams:</div></div>
<div class="par"><div class="verse" verse="18"><div class="verse-label">18</div>Tas Kungs ir pacietīgs un bagāts žēlastībā; Viņš piedod noziegumus un pārkāpumus, bet Viņš arī nepamet nesodītus, piemeklēdams tēvu grēkus pie bērniem līdz trešam un ceturtam augumam.-</div></div>
<div class="par"><div class="verse" verse="19"><div class="verse-label">19</div>Tā piedod, lūdzams, šīs tautas pārkāpumus pēc Savas lielās žēlastības, un tā, kā Tu šai tautai esi piedevis no Ēģiptes zemes laikiem, tā dari līdz šim!"</div></div>
<div class="par"><div class="verse" verse="20"><div class="verse-label">20</div>Un Tas Kungs sacīja: "Es esmu piedevis, kā tu to esi lūdzis.</div></div>
<div class="par"><div class="verse" verse="21"><div class="verse-label">21</div>Bet nu, tik tiešām, ka Es dzīvoju, Tā Kunga godība piepildīs visu zemi;</div></div>
<div class="par"><div class="verse" verse="22"><div class="verse-label">22</div>visiem tiem vīriem, kas ir redzējuši Manu godību un Manas zīmes, ko Es esmu darījis Ēģiptē un tuksnesī, bet, kas tomēr Mani ir vēl kārdinājuši desmitām reižu, nepaklausīdami Manai balsij,</div></div>
<div class="par"><div class="verse" verse="23"><div class="verse-label">23</div>tiem nebūs redzēt to zemi, ko Es ar zvērestu esmu apsolījis viņu tēviem; nē, nevienam no viņiem visiem, kas Mani nicinādami ir atmetuši, nebūs to redzēt!</div></div>
<div class="par"><div class="verse" verse="24"><div class="verse-label">24</div>Bet Savu kalpu Kālebu, tādēļ ka viņam bija cits gars un tas ir Man sekojis, to Es gan ievedīšu tanī zemē, kur viņš jau ir bijis, un viņa pēcnācēji to iemantos;</div></div>
<div class="par"><div class="verse" verse="25"><div class="verse-label">25</div>bet amalekieši un kānaānieši dzīvo ielejā; rīt griezieties atpakaļ un ejiet uz tuksnesi pa Niedru jūras ceļu!"</div></div>
<div class="par"><div class="verse" verse="26"><div class="verse-label">26</div>Un Tas Kungs sacīja Mozum un Āronam, teikdams:</div></div>
<div class="par"><div class="verse" verse="27"><div class="verse-label">27</div>"Cik ilgi Man būs ar šo ļauno draudzi ciesties, kas kurn pret Mani? Es esmu dzirdējis Israēla bērnu kurnēšanu, ar ko tie ir izteikuši savu nemieru pret Mani.</div></div>
<div class="par"><div class="verse" verse="28"><div class="verse-label">28</div>Saki tiem: tik tiešām, ka Es dzīvoju, saka Tas Kungs, Es tā jums darīšu, kā jūs Manās ausīs esat runājuši!</div></div>
<div class="par"><div class="verse" verse="29"><div class="verse-label">29</div>Šinī tuksnesī kritīs jūsu augumi no visiem jūsu skaitītiem, tas ir, tiem, kas divdesmit gadus veci un vecāki, kas ir pret Mani kurnējuši.</div></div>
<div class="par"><div class="verse" verse="30"><div class="verse-label">30</div>Jums nebūs ieiet tanī zemē, pār kuru Es esmu pacēlis Savu roku, lai jūs tanī varētu dzīvot, bet vienīgi tikai Kālebam, Jefunnas dēlam, un Jozuam, Nūna dēlam.</div></div>
<div class="par"><div class="verse" verse="31"><div class="verse-label">31</div>Un jūsu bērnus, par kuriem jūs teicāt, ka tie kritīšot par laupījumu,- tomēr Es tos ievedīšu, un viņi iepazīsies ar to zemi, ko jūs nicinādami esat atmetuši;</div></div>
<div class="par"><div class="verse" verse="32"><div class="verse-label">32</div>bet jūsu augumi kritīs šinī tuksnesī,</div></div>
<div class="par"><div class="verse" verse="33"><div class="verse-label">33</div>un jūsu bērni būs gani tuksnesī četrdesmit gadus, un tiem būs jānes sods par jūsu netiklību, kamēr jūsu līķi būs galīgi izzuduši tuksnesī.</div></div>
<div class="par"><div class="verse" verse="34"><div class="verse-label">34</div>Pēc četrdesmit dienu skaita - tik ilgi jūs izlūkojāt to zemi -, ikvienu dienu skaitot par gadu, jūs nesīsit četrdesmit gadus savus pārkāpumus, lai jūs tad atzītu, kas tas ir, kad Es no jums nogriežos!</div></div>
<div class="par"><div class="verse" verse="35"><div class="verse-label">35</div>Es esmu Tas Kungs; patiesi, ko Es runāju, to Es arī darīšu visai šai ļaunajai draudzei; kas pret Mani ir vienojušies, tiem būs iet bojā šinī tuksnesī, un tur tie arī mirs!"</div></div>
<div class="par"><div class="verse" verse="36"><div class="verse-label">36</div>Bet tie vīri, ko Mozus bija izsūtījis, lai izlūkotu zemi, un kas bija atgriezušies atpakaļ un skubinājuši draudzi kurnēt pret viņu, celdami neslavu arī tai zemei,</div></div>
<div class="par"><div class="verse" verse="37"><div class="verse-label">37</div>šie vīri, kas bija neslavu cēluši zemei, nomira piepešā nāvē Tā Kunga priekšā.</div></div>
<div class="par"><div class="verse" verse="38"><div class="verse-label">38</div>Bet Jozua, Nūna dēls, un Kālebs, Jefunnas dēls, no to vīru vidus, kas bija gājuši izlūkot zemi, palika dzīvi.</div></div>
<div class="par"><div class="verse" verse="39"><div class="verse-label">39</div>Kad nu Mozus pateica visus šos vārdus Israēla bērniem, tad tauta ļoti bēdājās.</div></div>
<div class="par"><div class="verse" verse="40"><div class="verse-label">40</div>Bet rīta agrumā tie posās un cēlās, kāpdami kalnāja virsotnē, sacīdami: "Te mēs esam un ejam augšup uz to vietu, par ko Tas Kungs ir sacījis, jo mēs esam grēkojuši."</div></div>
<div class="par"><div class="verse" verse="41"><div class="verse-label">41</div>Bet Mozus sacīja: "Kāpēc jūs pārkāpjat Tā Kunga pavēles? Tas jums neizdosies!</div></div>
<div class="par"><div class="verse" verse="42"><div class="verse-label">42</div>Neejiet uz augšu, jo Tas Kungs nav jūsu vidū, ka jūs netiekat pēkšņi savu ienaidnieku sakauti,</div></div>
<div class="par"><div class="verse" verse="43"><div class="verse-label">43</div>jo amalekieši un kānaānieši ir jūsu priekšā, ka jūs nekrītat no zobena; jūs esat no Tā Kunga atkāpušies, tāpēc Tas Kungs nav vairs jūsu vidū!"</div></div>
<div class="par"><div class="verse" verse="44"><div class="verse-label">44</div>Un tomēr tie bija pārgalvīgi un devās augšup kalnāja virsotnē, bet Tā Kunga derības šķirsts un Mozus nekustējās ārā no nometnes.</div></div>
<div class="par"><div class="verse" verse="45"><div class="verse-label">45</div>Tad amalekieši un kānaānieši, kas tajos kalnos dzīvoja, nāca lejup un tos sita un padzina līdz Hormai.</div></div>
    </body>
</html>
