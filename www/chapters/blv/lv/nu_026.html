
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un notika pēc pārmācības, ka Tas Kungs runāja uz Mozu un Ēleāzaru, priestera Ārona dēlu, sacīdams:</div></div>
<div class="par"><div class="verse" verse="2"><div class="verse-label">2</div>"Saskaitiet Israēla bērnu draudzē visus, kas divdesmit gadus veci un vecāki, pēc viņu tēvu namiem, visus, kas Israēlā var iet karapulkos!"</div></div>
<div class="par"><div class="verse" verse="3"><div class="verse-label">3</div>Tad Mozus un priesteris Ēleāzars ar tiem runāja Moāba klajumos pie Jordānas upes iepretī Jērikai, teikdami:</div></div>
<div class="par"><div class="verse" verse="4"><div class="verse-label">4</div>"Lai tiek saskaitīti visi, kas divdesmit gadus veci un vecāki, kā Tas Kungs Mozum ir pavēlējis." Un Israēla bērni, kas bija iznākuši no Ēģiptes, bija:</div></div>
<div class="par"><div class="verse" verse="5"><div class="verse-label">5</div>Rūbens, Israēla pirmdzimtais. Rūbena dēli bija: Hanohs, no kura ir cēlusies Hanoha cilts, un Pallus, no kura ir Pallus cilts.</div></div>
<div class="par"><div class="verse" verse="6"><div class="verse-label">6</div>No Hecrona ir Hecrona cilts, un no Karmija ir Karmija cilts.</div></div>
<div class="par"><div class="verse" verse="7"><div class="verse-label">7</div>Šīs ir rūbeniešu ciltis, un viņu skaits bija četrdesmit trīs tūkstoši septiņi simti trīsdesmit vīru.</div></div>
<div class="par"><div class="verse" verse="8"><div class="verse-label">8</div>Un Pallus dēls bija Ēliābs.</div></div>
<div class="par"><div class="verse" verse="9"><div class="verse-label">9</div>Un Ēliāba dēli bija: Nemuēls, Datans un Abirāms. Un tie bija tie paši Datans un Abirāms, kas bija draudzes sasaucēji un Koraha pulkā sacēlās pret Mozu un Āronu; tad viņi sacēlās arī pret To Kungu.</div></div>
<div class="par"><div class="verse" verse="10"><div class="verse-label">10</div>Un toreiz zeme atdarīja savu muti un tos aprija kopā ar Korahu līdz ar viņa pulku. Toreiz uguns aprija divi simti piecdesmit vīrus, un tie kļuva par biedinājuma zīmi.</div></div>
<div class="par"><div class="verse" verse="11"><div class="verse-label">11</div>Bet Koraha dēli neizmira.</div></div>
<div class="par"><div class="verse" verse="12"><div class="verse-label">12</div>Simeona dēli pēc savām ciltīm bija: no Nemuēla ir Nemuēla cilts, no Jamīna ir Jamīna cilts, no Jahīna ir Jahīna cilts,</div></div>
<div class="par"><div class="verse" verse="13"><div class="verse-label">13</div>no Zeraha ir Zeraha cilts, bet no Saula ir Saula cilts.</div></div>
<div class="par"><div class="verse" verse="14"><div class="verse-label">14</div>Šīs ir simeoniešu ciltis - divdesmit divi tūkstoši divi simti vīru.</div></div>
<div class="par"><div class="verse" verse="15"><div class="verse-label">15</div>Gada dēli pēc savām ciltīm: no Cepona ir Cepona cilts, no Hagija ir Hagija cilts, no Šunija ir Šunija cilts,</div></div>
<div class="par"><div class="verse" verse="16"><div class="verse-label">16</div>no Oznija ir Oznija cilts, no Ereija ir Ereija cilts,</div></div>
<div class="par"><div class="verse" verse="17"><div class="verse-label">17</div>no Arodija ir Arodija cilts, no Arelija ir Arelija cilts.</div></div>
<div class="par"><div class="verse" verse="18"><div class="verse-label">18</div>Un šīs ir Gada dēlu ciltis pēc sava skaita - četrdesmit tūkstoši pieci simti vīru.</div></div>
<div class="par"><div class="verse" verse="19"><div class="verse-label">19</div>Jūdas dēli bija: Gers un Onans, bet Gers un Onans jau nomira Kānaāna zemē.</div></div>
<div class="par"><div class="verse" verse="20"><div class="verse-label">20</div>Un tādēļ Jūdas dēli bija pēc savām ciltīm: no Šelaha - šelahiēliešu cilts, no Pereca  - pereciešu cilts, no Zeraha - zerahiešu cilts.</div></div>
<div class="par"><div class="verse" verse="21"><div class="verse-label">21</div>Un Pereca dēli bija: Hecrons, no tā ir Hecrona cilts, Hamuls, no tā ir hamuliešu cilts.</div></div>
<div class="par"><div class="verse" verse="22"><div class="verse-label">22</div>Šīs ir Jūdas ciltis pēc to skaita - septiņdesmit seši tūkstoši pieci simti vīru.</div></div>
<div class="par"><div class="verse" verse="23"><div class="verse-label">23</div>Un Isašara dēli pēc to ciltīm bija: Tola, no tā ir tolajiešu cilts, Pūva, no tā ir pūviešu cilts,</div></div>
<div class="par"><div class="verse" verse="24"><div class="verse-label">24</div>Jašubs, no tā ir jašubiešu cilts, no Šimrona ir šimroniešu cilts.</div></div>
<div class="par"><div class="verse" verse="25"><div class="verse-label">25</div>Šīs ir Isašara ciltis pēc to skaita - sešdesmit četri tūkstoši trīs simti vīru.</div></div>
<div class="par"><div class="verse" verse="26"><div class="verse-label">26</div>Zebulona dēli pēc to piederības pie ciltīm: Sereds, no tā ir Sereda cilts, Elons, no tā ir Elona cilts, Jahleēls, no tā ir Jahleēla cilts.</div></div>
<div class="par"><div class="verse" verse="27"><div class="verse-label">27</div>Šīs ir Zebulona ciltis pēc to skaita - sešdesmit tūkstoši pieci simti vīru.</div></div>
<div class="par"><div class="verse" verse="28"><div class="verse-label">28</div>Un Jāzepa dēli pēc savām ciltīm bija: Manase un Efraims.</div></div>
<div class="par"><div class="verse" verse="29"><div class="verse-label">29</div>Bet Manases dēli bija: Mahīrs, no tā ir mahīriešu cilts, un Mahīrs dzemdināja Gileādu; no Gileāda ir cēlusies gileādiešu cilts.</div></div>
<div class="par"><div class="verse" verse="30"><div class="verse-label">30</div>Šie ir Gileāda dēli: Jeēzers, no tā ir Jeēzera cilts, Heleks, no tā ir helkītiešu cilts,</div></div>
<div class="par"><div class="verse" verse="31"><div class="verse-label">31</div>no Asriēla ir Asriēla cilts, no Sihema ir sihemiešu cilts,</div></div>
<div class="par"><div class="verse" verse="32"><div class="verse-label">32</div>no Šemida ir Šemida cilts, no Hefera ir Hefera cilts.</div></div>
<div class="par"><div class="verse" verse="33"><div class="verse-label">33</div>Bet Celofehadam, Hefera dēlam, nebija dēlu, bet tikai meitas, un Celofehada meitu vārdi bija Mahlija, Noga, Hagla, Milka un Tirca.</div></div>
<div class="par"><div class="verse" verse="34"><div class="verse-label">34</div>Šīs ir Manases ciltis pēc to skaita - piecdesmit divi tūkstoši septiņi simti vīru.</div></div>
<div class="par"><div class="verse" verse="35"><div class="verse-label">35</div>Un šie ir Efraima dēli pēc viņu ciltīm: no Šūtelaha ir šūtelahiešu cilts, no Behera ir beheriešu cilts, no Tahana ir tahaniešu cilts.</div></div>
<div class="par"><div class="verse" verse="36"><div class="verse-label">36</div>Un šie ir Šūtelaha dēli: Erans, no tā ir Erana cilts.</div></div>
<div class="par"><div class="verse" verse="37"><div class="verse-label">37</div>Šīs ir Efraima dēlu ciltis pēc to skaita - trīsdesmit divi tūkstoši pieci simti vīru. Tie ir Jāzepa pēcnācēji pēc savām ciltīm.</div></div>
<div class="par"><div class="verse" verse="38"><div class="verse-label">38</div>Benjamīna dēli pēc savām ciltīm sadalās: no Bela ir Bela cilts, no Ašbela ir ašbeliešu cilts, no Ahirāma ir Ahirāma cilts,</div></div>
<div class="par"><div class="verse" verse="39"><div class="verse-label">39</div>no Šepupāma ir Šepupāma cilts, no Hūpāma ir Hūpāma cilts.</div></div>
<div class="par"><div class="verse" verse="40"><div class="verse-label">40</div>Un Belas dēli bija: Ards un Naamans; no Arda ir ardiešu cilts, no Naamana ir Naamana cilts.</div></div>
<div class="par"><div class="verse" verse="41"><div class="verse-label">41</div>Šie ir Benjamīna dēli pēc savām ciltīm, un viņu skaits bija četrdesmit pieci tūkstoši seši simti vīru.</div></div>
<div class="par"><div class="verse" verse="42"><div class="verse-label">42</div>Un šie ir Dana dēli pēc savām ciltīm: Šuhāms, no tā ir šuhāmītu cilts.</div></div>
<div class="par"><div class="verse" verse="43"><div class="verse-label">43</div>Tās ir Dana ciltis pēc savām ciltīm. Visu Šuhāma dēlu pēc viņu skaita ir sešdesmit četri tūkstoši četri simti vīru.</div></div>
<div class="par"><div class="verse" verse="44"><div class="verse-label">44</div>Ašera dēli pēc savām ciltīm bija: Jimna, no tā ir Jimnas cilts, no Jišvija ir Jišvija cilts, no Berijas ir Berijas cilts.</div></div>
<div class="par"><div class="verse" verse="45"><div class="verse-label">45</div>Berijas dēli bija: Hebers, no tā ir heberiešu cilts, no Malkiēla ir Malkiēla cilts.</div></div>
<div class="par"><div class="verse" verse="46"><div class="verse-label">46</div>Un Ašera meitas vārds bija Sāra.</div></div>
<div class="par"><div class="verse" verse="47"><div class="verse-label">47</div>Šīs ir Ašera dēlu ciltis pēc to skaita - piecdesmit trīs tūkstoši četri simti vīru.</div></div>
<div class="par"><div class="verse" verse="48"><div class="verse-label">48</div>Un Naftaļa dēli pēc savām ciltīm bija: no Jahceēla ir Jahceēla cilts, no Gunija ir Gunija cilts,</div></div>
<div class="par"><div class="verse" verse="49"><div class="verse-label">49</div>no Jecera ir Jecera cilts, no Šilema ir Šilema cilts.</div></div>
<div class="par"><div class="verse" verse="50"><div class="verse-label">50</div>Šie ir Naftaļa dēli pēc savām ciltīm, un viņu skaits bija četrdesmit pieci tūkstoši četri simti vīru.</div></div>
<div class="par"><div class="verse" verse="51"><div class="verse-label">51</div>Šie ir visi Israēla bērni - kopskaitā seši simti viens tūkstotis septiņi simti trīsdesmit vīru.</div></div>
<div class="par"><div class="verse" verse="52"><div class="verse-label">52</div>Un Tas Kungs runāja uz Mozu:</div></div>
<div class="par"><div class="verse" verse="53"><div class="verse-label">53</div>"Šiem te lai tiek zeme sadalīta par īpašumu - pēc viņu vārdu skaita.</div></div>
<div class="par"><div class="verse" verse="54"><div class="verse-label">54</div>Kuru ir vairāk, to īpašums lai ir lielāks, bet, kuru ir mazāk, to īpašums arī lai ir mazāks; pēc to skaita ikvienam lai tiek īpašums piešķirts.</div></div>
<div class="par"><div class="verse" verse="55"><div class="verse-label">55</div>Bet zeme lai tiek sadalīta tikai ar meslu, pēc savu tēvu vārdiem lai viņi iegūst savu īpašumu;</div></div>
<div class="par"><div class="verse" verse="56"><div class="verse-label">56</div>zeme lai tiek sadalīta meslu kārtībā starp lielākām un starp mazākām ciltīm."</div></div>
<div class="par"><div class="verse" verse="57"><div class="verse-label">57</div>Šie ir saskaitītie levīti pēc savām ciltīm: no Geršona ir cēlusies Geršona cilts, no Kehata ir Kehata cilts, no Merārija ir Merārija cilts.</div></div>
<div class="par"><div class="verse" verse="58"><div class="verse-label">58</div>Šīs ir Levija ciltis: Libnija cilts, Hebrona cilts, Mahelija cilts, Mušija cilts, Koraha cilts. Un Kehats dzemdināja Amrāmu.</div></div>
<div class="par"><div class="verse" verse="59"><div class="verse-label">59</div>Un Amrāma sievas vārds bija Johebeta, Levija meita, kas Levijam bija piedzimusi Ēģiptē; tā dzemdēja Amrāmam Āronu un Mozu un Mirjamu, viņu māsu.</div></div>
<div class="par"><div class="verse" verse="60"><div class="verse-label">60</div>Un Āronam tika dzemdēti: Nadabs un Abijs, Ēleāzars un Itamārs.</div></div>
<div class="par"><div class="verse" verse="61"><div class="verse-label">61</div>Bet Nadabs un Abijs nomira, kad tie pienesa svešu uguni Tam Kungam.</div></div>
<div class="par"><div class="verse" verse="62"><div class="verse-label">62</div>Un viņu visu skaits bija divdesmit trīs tūkstoši, visi, kas vīriešu kārtas, ieskaitot mēnesi vecus un vecākus; viņus nepieskaitīja Israēla bērniem, jo tiem netika dots nekāds īpašums Israēla bērnu vidū.</div></div>
<div class="par"><div class="verse" verse="63"><div class="verse-label">63</div>Šie ir tie, ko saskaitīja Mozus un priesteris Ēleāzars, kad tie skaitīja visus Israēla bērnus Moāba klajumos pie Jordānas pretī Jērikai.</div></div>
<div class="par"><div class="verse" verse="64"><div class="verse-label">64</div>Un starp tiem nebija neviena vienīga vīra no to skaita, ko Mozus un priesteris Ārons bija skaitījuši Sinaja tuksnesī.</div></div>
<div class="par"><div class="verse" verse="65"><div class="verse-label">65</div>Jo Tas Kungs tiem bija sacījis: "Tie mirtin mirs tuksnesī!" Un no tiem arī neviens vairs nebija atlicies kā vienīgi Kālebs, Jefunnas dēls, un Jozua, Nūna dēls.</div></div>
    </body>
</html>
