
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma, ko viņš Tam Kungam dziedāja benjamīnieša Kuša vārdu dēļ.</div></div>
<div class="par"><div class="verse" verse="2"><div class="verse-label">2</div>Kungs, mans Dievs, pie Tevis es tveros! Izglāb mani no maniem vajātājiem un palīdzi man,</div></div>
<div class="par"><div class="verse" verse="3"><div class="verse-label">3</div>ka viņi nesaplosa mani kā lauva, tādēļ ka es esmu bez palīga!</div></div>
<div class="par"><div class="verse" verse="4"><div class="verse-label">4</div>Kungs, mans Dievs, ja es to esmu darījis, ja netaisnība līp pie manām rokām,</div></div>
<div class="par"><div class="verse" verse="5"><div class="verse-label">5</div>ja esmu pāri darījis tam, kas mierīgi ar mani dzīvoja, vai arī zaudējumus nodarījis tam, kas bez pamata man bija naidīgs,</div></div>
<div class="par"><div class="verse" verse="6"><div class="verse-label">6</div>tad lai ienaidnieks mani vajā un gūsta, lai min pie zemes manu dzīvību un iegrūž pīšļos manu godu! (Sela.)</div></div>
<div class="par"><div class="verse" verse="7"><div class="verse-label">7</div>Celies, Kungs, Savās dusmās! Stājies pretim manu spaidītāju bardzībai! Celies manis labad un turi tiesu!</div></div>
<div class="par"><div class="verse" verse="8"><div class="verse-label">8</div>Tautu saime lai ir ap Tevi, augsti pār to cel Savu troni, dodamies atpakaļ Savā augstībā!</div></div>
<div class="par"><div class="verse" verse="9"><div class="verse-label">9</div>Tas Kungs nes tiesu tautām! Tiesā, Kungs, arī mani pēc manas taisnības un nevainības!</div></div>
<div class="par"><div class="verse" verse="10"><div class="verse-label">10</div>Lai reiz beidzas bezdievīgo niknums un droši stāv taisnais, jo Tu pārbaudi sirdis un īkstis, Tu, taisnais Dievs!</div></div>
<div class="par"><div class="verse" verse="11"><div class="verse-label">11</div>Dievs tur manu vairogu, Viņš ir palīgs tiem, kam sirds ir bez viltus.</div></div>
<div class="par"><div class="verse" verse="12"><div class="verse-label">12</div>Dievs ir taisns tiesnesis un tāds Dievs, kas brīdina ik dienas.</div></div>
<div class="par"><div class="verse" verse="13"><div class="verse-label">13</div>Ja kas negrib atgriezties pie Dieva, tad Viņš trin Savu zobenu, ir uzvilcis Savu loku un tēmē,</div></div>
<div class="par"><div class="verse" verse="14"><div class="verse-label">14</div>Viņš tur gatavībā nāvētājas šautras, Savas degošās bultas.</div></div>
<div class="par"><div class="verse" verse="15"><div class="verse-label">15</div>Redzi, naidniekam ir noziegums prātā, viņš ir ļaunuma pilns un rada tikai viltu!</div></div>
<div class="par"><div class="verse" verse="16"><div class="verse-label">16</div>Viņš rok bedri un dara to dziļu, bet pats iekrīt slazdā, ko izlicis.</div></div>
<div class="par"><div class="verse" verse="17"><div class="verse-label">17</div>Viņa ļaunums griežas atpakaļ uz viņa paša galvas, viņa briesmu darbi skar viņa paša skaustu.</div></div>
<div class="par"><div class="verse" verse="18"><div class="verse-label">18</div>Es pateikšos Tam Kungam, jo Viņš ir taisns, un dziedāšu sava Kunga, tā Visuaugstākā, Vārdam.</div></div>
    </body>
</html>
