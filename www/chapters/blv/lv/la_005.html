
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Piemini, Kungs, kas mums noticis, skaties un uzlūko mūsu negodu!</div></div>
<div class="par"><div class="verse" verse="2"><div class="verse-label">2</div>Mūsu mantojuma tiesa kritusi svešiniekiem, mūsu nami - ārzemniekiem.</div></div>
<div class="par"><div class="verse" verse="3"><div class="verse-label">3</div>Mēs esam kļuvuši bāriņi bez tēva, mūsu mātes ir kā atraitnes.</div></div>
<div class="par"><div class="verse" verse="4"><div class="verse-label">4</div>Savu ūdeni mēs dzeram par naudu, savu malku saņemam par maksu.</div></div>
<div class="par"><div class="verse" verse="5"><div class="verse-label">5</div>Mūs izdzen kā suņus, mēs esam noguruši, un nav mums miera.</div></div>
<div class="par"><div class="verse" verse="6"><div class="verse-label">6</div>Mēs pakļāvāmies Ēģiptei un Asīrijai, lai dabūtu paēst maizes.</div></div>
<div class="par"><div class="verse" verse="7"><div class="verse-label">7</div>Mūsu tēvi ir grēkojuši, viņu vairs nav, bet mēs nesam viņu noziegumus.</div></div>
<div class="par"><div class="verse" verse="8"><div class="verse-label">8</div>Kalpi valda pār mums, nav neviena, kas mūs atsvabinātu no viņu rokas.</div></div>
<div class="par"><div class="verse" verse="9"><div class="verse-label">9</div>Sava maize mums jāsagādā bailēs par mūsu dzīvību no zobena tuksnesī.</div></div>
<div class="par"><div class="verse" verse="10"><div class="verse-label">10</div>Mūsu āda ir apdegusi melna bada šausmās kā krāsnī.</div></div>
<div class="par"><div class="verse" verse="11"><div class="verse-label">11</div>Sievas Ciānā ir apsmietas un jaunavas Jūdas pilsētās.</div></div>
<div class="par"><div class="verse" verse="12"><div class="verse-label">12</div>Dižciltīgos tie ir pakāruši, vecaju vaigs nav turēts cieņā.</div></div>
<div class="par"><div class="verse" verse="13"><div class="verse-label">13</div>Jaunekļiem bija jānes dzirnavu akmeņi, zēniem jāklūp zem malkas nastām.</div></div>
<div class="par"><div class="verse" verse="14"><div class="verse-label">14</div>Vecie nesēd vairs vārtos, un jaunie vairs nedzied.</div></div>
<div class="par"><div class="verse" verse="15"><div class="verse-label">15</div>Mūsu sirds līksmība ir zudusi, mūsu rotaļas pārvērtušās par vaimanām.</div></div>
<div class="par"><div class="verse" verse="16"><div class="verse-label">16</div>Mūsu vainags mums nokritis no galvas: bēdas mums, ka esam grēkojuši!</div></div>
<div class="par"><div class="verse" verse="17"><div class="verse-label">17</div>Tādēļ mūsu sirds ir gurdena un mūsu acis kļuvušas tumšas,</div></div>
<div class="par"><div class="verse" verse="18"><div class="verse-label">18</div>Ciānas kalna dēļ, tas nopostīts un lapsas skraida pa to.</div></div>
<div class="par"><div class="verse" verse="19"><div class="verse-label">19</div>Bet Tu, Kungs, valdi mūžīgi, Tavs tronis paliek uz radu radiem!</div></div>
<div class="par"><div class="verse" verse="20"><div class="verse-label">20</div>Kādēļ Tu gribi mūs aizmirst pavisam, mūs atstāt tik ilgi?</div></div>
<div class="par"><div class="verse" verse="21"><div class="verse-label">21</div>Atgriez mūs, Kungs, pie Sevis, un mēs atgriezīsimies! Atjauno mūsu dienas kā vecos laikos!</div></div>
<div class="par"><div class="verse" verse="22"><div class="verse-label">22</div>Vai tad Tu mūs esi pavisam atmetis, vai Tavas dusmas tik bargas?</div></div>
    </body>
</html>
