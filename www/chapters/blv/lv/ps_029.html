
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma. Dodiet Tam Kungam, jūs Dieva dēli, dodiet Tam Kungam godu un slavu!</div></div>
<div class="par"><div class="verse" verse="2"><div class="verse-label">2</div>Dodiet Tam Kungam Viņa Vārda godu, pielūdziet Viņu svētā glītumā!</div></div>
<div class="par"><div class="verse" verse="3"><div class="verse-label">3</div>Tā Kunga balss dzirdama pār ūdeņiem, godības pilnais Dievs liek pērkoniem dārdēt, Tas Kungs pār lielajiem ūdeņiem!</div></div>
<div class="par"><div class="verse" verse="4"><div class="verse-label">4</div>Tā Kunga balss ir spēka pilna, Tā Kunga balss ir pilna varenības!</div></div>
<div class="par"><div class="verse" verse="5"><div class="verse-label">5</div>Tā Kunga balss salauž ciedrus, Tā Kunga zibeņi sašķaida ciedrus Libanona kalnos.</div></div>
<div class="par"><div class="verse" verse="6"><div class="verse-label">6</div>Tā Kunga balss dara, ka šie ciedri lēkā kā teļi, bet Libanons un Sirions kā jauni vērši.</div></div>
<div class="par"><div class="verse" verse="7"><div class="verse-label">7</div>Tā Kunga balss šķiļ uguns liesmas;</div></div>
<div class="par"><div class="verse" verse="8"><div class="verse-label">8</div>Tā Kunga balss liek tuksnesim drebēt, Tas Kungs liek drebēt Kadešas tuksnesim.</div></div>
<div class="par"><div class="verse" verse="9"><div class="verse-label">9</div>Tā Kunga balss iztrūcina stirnas un izgāž mežus ar visām saknēm. Bet Viņa svētajā namā ikviens sauc Viņam:"Gods lai ir Tam Kungam!"</div></div>
<div class="par"><div class="verse" verse="10"><div class="verse-label">10</div>Tas Kungs Savu troni cēlis virs ūdeņiem, un Tas Kungs Savā tronī būs valdnieks mūžīgi.</div></div>
<div class="par"><div class="verse" verse="11"><div class="verse-label">11</div>Tas Kungs lai piešķir spēku Savai tautai, Viņš lai svētī Savu tautu ar mieru!</div></div>
    </body>
</html>
