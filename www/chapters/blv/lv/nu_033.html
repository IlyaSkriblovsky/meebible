
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Šie ir Israēla bērnu pārgājieni, kā viņi iznāca no Ēģiptes pēc saviem pulkiem, būdami Mozus un Ārona rokas vadīti.</div></div>
<div class="par"><div class="verse" verse="2"><div class="verse-label">2</div>Un Mozus uzrakstīja pēc Tā Kunga pavēles viņu iziešanu no Ēģiptes, viņu pārgājienus, un šie ir viņu pārgājieni līdz ar to apstājas vietām.</div></div>
<div class="par"><div class="verse" verse="3"><div class="verse-label">3</div>Viņi izgāja, dodamies ceļā no Ramzesas pilsētas, pirmā mēneša piecpadsmitajā dienā, tas ir, pirmajā dienā, kas seko Pashā svētkiem, un Israēla bērni izgāja Augstākā rokas vadīti, visiem ēģiptiešiem to redzot,</div></div>
<div class="par"><div class="verse" verse="4"><div class="verse-label">4</div>kamēr ēģiptieši apglabāja visus pirmdzimtos, ko Tas Kungs bija viņu vidū piemeklējis; un arī par viņu dieviem Tas Kungs bija Savu tiesu spriedis.</div></div>
<div class="par"><div class="verse" verse="5"><div class="verse-label">5</div>Un Israēla bērni izgāja no Ramzesas un apmetās Sukotā.</div></div>
<div class="par"><div class="verse" verse="6"><div class="verse-label">6</div>Un no Sukotas tie devās ceļā un apmetās Etāmā, kas atrodas tuksneša malā.</div></div>
<div class="par"><div class="verse" verse="7"><div class="verse-label">7</div>No Etāmas viņi pagriezās pret Pihahirotu, kas pretim Baāl-Cefonai, un uzcēla savas teltis Migdolas priekšā.</div></div>
<div class="par"><div class="verse" verse="8"><div class="verse-label">8</div>Un no Pihahirotas tie devās tālāk uz priekšu un, izgājuši cauri jūrai uz tuksnesi, viņi nostaigāja triju dienu gājumu Etāmas tuksnesī un apmetās teltīs pie Māras.</div></div>
<div class="par"><div class="verse" verse="9"><div class="verse-label">9</div>No Māras tālāk iedami, tie nonāca Elimā, un Elimā bija divpadsmit ūdens avoti un septiņdesmit vīģu palmas, un tie tur apmetās.</div></div>
<div class="par"><div class="verse" verse="10"><div class="verse-label">10</div>No Elimas tie devās atkal ceļā un apmetās pie Niedru jūras.</div></div>
<div class="par"><div class="verse" verse="11"><div class="verse-label">11</div>Izgājuši no Niedru jūras, viņi apmetās Sina tuksnesī.</div></div>
<div class="par"><div class="verse" verse="12"><div class="verse-label">12</div>Izgājuši no Sina tuksneša, viņi apmetās Dopkā.</div></div>
<div class="par"><div class="verse" verse="13"><div class="verse-label">13</div>Izgājuši no Dopkas, viņi apmetās Alušā.</div></div>
<div class="par"><div class="verse" verse="14"><div class="verse-label">14</div>Izgājuši no Alušas, viņi apmetās Rafidimā, un tur nebija ūdens, tautai ko dzert.</div></div>
<div class="par"><div class="verse" verse="15"><div class="verse-label">15</div>Un tie izgāja no Rafidimas un apmetās Sinaja tuksnesī.</div></div>
<div class="par"><div class="verse" verse="16"><div class="verse-label">16</div>Izgājuši no Sinaja tuksneša, viņi apmetās pie Kibrot-Taavas.</div></div>
<div class="par"><div class="verse" verse="17"><div class="verse-label">17</div>Izgājuši no Kibrot-Taavas, viņi apmetās Hacerotā.</div></div>
<div class="par"><div class="verse" verse="18"><div class="verse-label">18</div>Izgājuši no Hacerotas, viņi apmetās Ritmā.</div></div>
<div class="par"><div class="verse" verse="19"><div class="verse-label">19</div>Izgājuši no Ritmas, viņi apmetās Rimon-Perecā.</div></div>
<div class="par"><div class="verse" verse="20"><div class="verse-label">20</div>Izgājuši no Rimon-Perecas, viņi apmetās Libnā.</div></div>
<div class="par"><div class="verse" verse="21"><div class="verse-label">21</div>Izgājuši no Libnas, viņi apmetās Risā.</div></div>
<div class="par"><div class="verse" verse="22"><div class="verse-label">22</div>Izgājuši no Risas, viņi apmetās Keheletā.</div></div>
<div class="par"><div class="verse" verse="23"><div class="verse-label">23</div>Izgājuši no Keheletas, viņi apmetās teltīs Šāfera kalnā.</div></div>
<div class="par"><div class="verse" verse="24"><div class="verse-label">24</div>Un no Šāfera kalna viņi devās ceļā un apmetās Haradā.</div></div>
<div class="par"><div class="verse" verse="25"><div class="verse-label">25</div>Izgājuši no Haradas, viņi apmetās Makhelotā.</div></div>
<div class="par"><div class="verse" verse="26"><div class="verse-label">26</div>Izgājuši no Makhelotas, viņi apmetās Tahatā.</div></div>
<div class="par"><div class="verse" verse="27"><div class="verse-label">27</div>Izgājuši no Tahatas, viņi apmetās Terahā.</div></div>
<div class="par"><div class="verse" verse="28"><div class="verse-label">28</div>Izgājuši no Terahas, viņi apmetās Mitkā.</div></div>
<div class="par"><div class="verse" verse="29"><div class="verse-label">29</div>Izgājuši no Mitkas, viņi apmetās Hašmonā.</div></div>
<div class="par"><div class="verse" verse="30"><div class="verse-label">30</div>Izgājuši no Hašmonas, viņi apmetās Moserotā.</div></div>
<div class="par"><div class="verse" verse="31"><div class="verse-label">31</div>Izgājuši no Moserotas, viņi apmetās Bene-Jagakanā.</div></div>
<div class="par"><div class="verse" verse="32"><div class="verse-label">32</div>Un no Bene-Jagakanas viņi aizgāja un apmetās Hor-Gidgadā.</div></div>
<div class="par"><div class="verse" verse="33"><div class="verse-label">33</div>Izgājuši no Hor-Gidgadas, viņi apmetās Jotbatā.</div></div>
<div class="par"><div class="verse" verse="34"><div class="verse-label">34</div>Izgājuši no Jotbatas, viņi apmetās Abronā.</div></div>
<div class="par"><div class="verse" verse="35"><div class="verse-label">35</div>Izgājuši no Abronas, viņi apmetās Ecion-Gebarā.</div></div>
<div class="par"><div class="verse" verse="36"><div class="verse-label">36</div>Izgājuši no Ecion-Gebaras, viņi apmetās Cina tuksnesī, tas ir, Kadešā.</div></div>
<div class="par"><div class="verse" verse="37"><div class="verse-label">37</div>No Kadešas viņi devās tālāk un apmetās pie Hora kalna, Edoma zemes malā.</div></div>
<div class="par"><div class="verse" verse="38"><div class="verse-label">38</div>Tad priesteris Ārons uzgāja Hora kalnā pēc Tā Kunga pavēles, un tur viņš nomira četrdesmitā gada piektā mēneša pirmajā dienā, kopš Israēla bērni bija izgājuši no Ēģiptes.</div></div>
<div class="par"><div class="verse" verse="39"><div class="verse-label">39</div>Bet Ārons bija simts divdesmit trīs gadus vecs, kad viņš Hora kalnā nomira.</div></div>
<div class="par"><div class="verse" verse="40"><div class="verse-label">40</div>Tad kānaāniešu ķēniņš Arads, kas dzīvoja Kānaāna zemes dienvidos, Negebā, dzirdēja par Israēla bērnu nākšanu.</div></div>
<div class="par"><div class="verse" verse="41"><div class="verse-label">41</div>Un tie aizgāja no Hora kalna un apmetās Calmonā.</div></div>
<div class="par"><div class="verse" verse="42"><div class="verse-label">42</div>Izgājuši no Calmonas, viņi apmetās Pūnanā.</div></div>
<div class="par"><div class="verse" verse="43"><div class="verse-label">43</div>Izgājuši no Pūnanas, viņi apmetās Obotā.</div></div>
<div class="par"><div class="verse" verse="44"><div class="verse-label">44</div>Izgājuši no Obotas, viņi apmetās Iei-Abarīmā pie Moāba robežām.</div></div>
<div class="par"><div class="verse" verse="45"><div class="verse-label">45</div>Izgājuši no Ijimas, viņi apmetās Dibon-Gadā.</div></div>
<div class="par"><div class="verse" verse="46"><div class="verse-label">46</div>Izgājuši no Dibon-Gadas, viņi apmetās Almon-Diblataimā.</div></div>
<div class="par"><div class="verse" verse="47"><div class="verse-label">47</div>Izgājuši no Almon-Diblataimas, viņi apmetās Abarima kalnājā austrumos no Nebo.</div></div>
<div class="par"><div class="verse" verse="48"><div class="verse-label">48</div>Un, izgājuši cauri pārējiem Abarima kalniem, viņi apmetās Moāba klajumos šaipus Jordānai pretī Jērikai.</div></div>
<div class="par"><div class="verse" verse="49"><div class="verse-label">49</div>Viņi apmetās savās teltīs Jordānas upes ielejā no Beit-Ješimotas līdz pat Ābel-Šitimai Moāba klajumos.</div></div>
<div class="par"><div class="verse" verse="50"><div class="verse-label">50</div>Un Tas Kungs runāja uz Mozu Moāba klajumos pie Jordānas pretī Jērikai:</div></div>
<div class="par"><div class="verse" verse="51"><div class="verse-label">51</div>"Runā uz Israēla bērniem un saki tiem: kad jūs iesit pār Jordānu uz Kānaāna zemi,</div></div>
<div class="par"><div class="verse" verse="52"><div class="verse-label">52</div>tad jums jāizdzen visi tās zemes iedzīvotāji un jāiznīcina visi viņu elku tēli, tāpat arī jāizdeldē visi viņu lietie attēli un jāiznīcina viņu augstieņu svētnīcas.</div></div>
<div class="par"><div class="verse" verse="53"><div class="verse-label">53</div>Un tad jūs pakļausit sev šo zemi un tanī dzīvosit, jo Es jums šo zemi esmu piešķīris, lai jūs to iemantotu.</div></div>
<div class="par"><div class="verse" verse="54"><div class="verse-label">54</div>Un jums tā zeme būs jāsadala, meslus metot, savu cilšu starpā; tai ciltij, kurai vairāk ļaužu, tās īpašums jāpavairo, un tai, kurai maz ļaužu, tās īpašumam jābūt mazākam; kā katrai mesli krīt, tā lai tā saņem, tikai zemi jums būs dalīt pēc savām tēvu ciltīm.</div></div>
<div class="par"><div class="verse" verse="55"><div class="verse-label">55</div>Bet, ja jūs neizdzīsit tās zemes iedzīvotājus, tajā ieejot, tad notiks, ka tie, kurus jūs saudzēsit, lai tie atliktos, tie jums kļūs par dadžiem jūsu acīs un par ērkšķiem jūsu sānos, un tie jums uzmāksies tai zemē, kurā jūs dzīvosit.</div></div>
<div class="par"><div class="verse" verse="56"><div class="verse-label">56</div>Un notiks, ka tā, kā Es ar viņiem domāju darīt, tā Es ar jums darīšu."</div></div>
    </body>
</html>
