
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un notika, kad Viņš kādā dienā Templī mācīja ļaudis un sludināja evaņģēliju, Viņam piestājās augstie priesteri un rakstu mācītāji kopā ar vecajiem</div></div>
<div class="par"><div class="verse" verse="2"><div class="verse-label">2</div>un jautāja Viņam: "Saki mums, ar kādām tiesībām Tu to dari, vai kas Tevi uz to ir pilnvarojis?"</div></div>
<div class="par"><div class="verse" verse="3"><div class="verse-label">3</div>Bet Viņš tiem atteica: "Arī Es jums vienu vārdu vaicāšu:</div></div>
<div class="par"><div class="verse" verse="4"><div class="verse-label">4</div>sakait man, Jāņa kristība - vai tā bija no debesīm vai no cilvēkiem?"</div></div>
<div class="par"><div class="verse" verse="5"><div class="verse-label">5</div>Bet tie savā starpā sāka spriest: "Ja mēs teiksim: no debesīm, - Viņš sacīs: kāpēc tad jūs viņam neticējāt?</div></div>
<div class="par"><div class="verse" verse="6"><div class="verse-label">6</div>Bet, ja mēs teiksim: no cilvēkiem, - visa tauta metīs uz mums akmeņus, jo viņa ir pārliecināta, ka Jānis ir pravietis."</div></div>
<div class="par"><div class="verse" verse="7"><div class="verse-label">7</div>Un tie atbildēja: "Mēs nezinām, no kurienes."</div></div>
<div class="par"><div class="verse" verse="8"><div class="verse-label">8</div>Tad Jēzus viņiem sacīja: "Tad arī Es jums nesaku, kā pilnvarā Es šīs lietas daru."</div></div>
<div class="par"><div class="verse" verse="9"><div class="verse-label">9</div>Bet ļaudīm Viņš sāka stāstīt šādu līdzību: "Kāds cilvēks stādīja vīnadārzu un izdeva to dārzniekiem, bet pats uz ilgāku laiku aizgāja dzīvot uz citurieni.</div></div>
<div class="par"><div class="verse" verse="10"><div class="verse-label">10</div>Kad bija pienācis laiks, viņš pie dārzniekiem sūtīja savu kalpu, lai viņi tam dotu no vīnadārza augļiem. Bet tie to sita un aizsūtīja tukšām rokām atpakaļ.</div></div>
<div class="par"><div class="verse" verse="11"><div class="verse-label">11</div>Tad viņš nosūtīja otru kalpu, bet arī šo viņi sita, apsmēja un sūtīja atpakaļ tukšā.</div></div>
<div class="par"><div class="verse" verse="12"><div class="verse-label">12</div>Vēl trešo viņš sūtīja. Bet arī šo tie sasita līdz asinīm un izmeta ārā.</div></div>
<div class="par"><div class="verse" verse="13"><div class="verse-label">13</div>Tad vīnadārza īpašnieks sacīja: ko man darīt? Es sūtīšu savu mīļo dēlu, varbūt tie viņu bīsies.</div></div>
<div class="par"><div class="verse" verse="14"><div class="verse-label">14</div>Bet dārznieki, to ieraudzījuši, sprieda savā starpā: šis ir tas mantinieks. Nokausim to, lai viņa mantojums nāk mūsu rokās.</div></div>
<div class="par"><div class="verse" verse="15"><div class="verse-label">15</div>Un viņi to izmeta ārā no vīnadārza un nokāva. Ko nu gan darīs viņiem vīnadārza īpašnieks?</div></div>
<div class="par"><div class="verse" verse="16"><div class="verse-label">16</div>Viņš nāks, nomaitās šos dārzniekus un vīnadārzu izdos citiem." Klausītāji sacīja: "To tik ne."</div></div>
<div class="par"><div class="verse" verse="17"><div class="verse-label">17</div>Bet Viņš tos uzlūkoja un sacīja: "Kā tad ir rakstīts: akmens, kuru namdari atmetuši, kļuvis par stūra akmeni.</div></div>
<div class="par"><div class="verse" verse="18"><div class="verse-label">18</div>Ikviens, kas uz to kritīs, sašķīdīs, bet, uz ko tas kritīs, to tas sadragās."</div></div>
<div class="par"><div class="verse" verse="19"><div class="verse-label">19</div>Bet rakstu mācītāji un augstie priesteri, kas saprata, ka Viņš līdzību bija teicis par viņiem, no tā brīža centās pielikt rokas pie Viņa. Bet tiem bija bailes no tautas.</div></div>
<div class="par"><div class="verse" verse="20"><div class="verse-label">20</div>Tad tie glūnēja uz Viņu un sūtīja izlūkus, kam vajadzēja izlikties nevainīgiem, lai tie Viņu pieķertu kādā vārdā un To varētu nodot valdībai un zemes soģa varai.</div></div>
<div class="par"><div class="verse" verse="21"><div class="verse-label">21</div>Tie griezās pie Viņa ar šādu jautājumu: "Mācītāj, mēs zinām, ka Tu runā un māci pareizi un negribi iztapt cilvēkiem, bet pēc patiesības māci Dieva ceļu.</div></div>
<div class="par"><div class="verse" verse="22"><div class="verse-label">22</div>Saki, vai mums ir brīv ķeizaram nodevas dot vai ne?"</div></div>
<div class="par"><div class="verse" verse="23"><div class="verse-label">23</div>Bet Viņš noprata viņu viltību un sacīja tiem:</div></div>
<div class="par"><div class="verse" verse="24"><div class="verse-label">24</div>"Parādait Man vienu denāriju! Kā attēls un uzraksts tam ir?" Viņi atbildēja: "Ķeizara."</div></div>
<div class="par"><div class="verse" verse="25"><div class="verse-label">25</div>Tad Viņš tiem atbildēja: "Tad nu dodiet ķeizaram, kas ķeizaram pieder, un Dievam, kas Dievam pieder!"</div></div>
<div class="par"><div class="verse" verse="26"><div class="verse-label">26</div>Tā viņiem neizdevās To noķert Viņa vārdos tautas priekšā, un, izbrīnījušies par Viņa atbildi, tie apklusa.</div></div>
<div class="par"><div class="verse" verse="27"><div class="verse-label">27</div>Bet pienāca vēl kādi no saduķejiem, kas noliedz augšāmcelšanos, un griezās pie Viņa,</div></div>
<div class="par"><div class="verse" verse="28"><div class="verse-label">28</div>jautādami: "Mācītāj, Mozus mums devis priekšrakstu: ja kam nomirst brālis, atstādams sievu, un viņam nav bērnu, tam jāapprec brāļa sieva, lai radītu savam brālim pēcnācējus.</div></div>
<div class="par"><div class="verse" verse="29"><div class="verse-label">29</div>Bija septiņi brāļi. Pirmais apprecējās, bet nomira bez bērniem,</div></div>
<div class="par"><div class="verse" verse="30"><div class="verse-label">30</div>tad viņa sievu apprecēja otrs.</div></div>
<div class="par"><div class="verse" verse="31"><div class="verse-label">31</div>Un pēc tam trešais, tāpat visi līdz septītam, un tie visi mira, neatstādami bērnu.</div></div>
<div class="par"><div class="verse" verse="32"><div class="verse-label">32</div>Beidzot nomira arī sieva.</div></div>
<div class="par"><div class="verse" verse="33"><div class="verse-label">33</div>Kā sieva nu viņa būs pie augšāmcelšanās, kad viņa ir bijusi par sievu visiem septiņiem?"</div></div>
<div class="par"><div class="verse" verse="34"><div class="verse-label">34</div>Jēzus viņam atbildēja: "Šinī dzīvē ļaudis precē un tiek precēti,</div></div>
<div class="par"><div class="verse" verse="35"><div class="verse-label">35</div>bet, kas tiks atrasti par cienīgiem ieiet viņā dzīvē un uzcelties no nāves, ne tie precēs, ne tiks precēti.</div></div>
<div class="par"><div class="verse" verse="36"><div class="verse-label">36</div>Un arī mirt tie vairs nevar, jo viņi ir līdzīgi eņģeļiem un ir Dieva bērni, būdami augšāmcelšanās bērni.</div></div>
<div class="par"><div class="verse" verse="37"><div class="verse-label">37</div>Bet, ka mirušie celsies augšām, uz to arī Mozus aizrādījis stāstā par ērkšķu krūmu, kur viņš Dievu sauc par Ābrahāma, Īzāka un Jēkaba Dievu.</div></div>
<div class="par"><div class="verse" verse="38"><div class="verse-label">38</div>Tātad Dievs nav mirušo, bet dzīvo Dievs, jo Viņa priekšā visi ir dzīvi."</div></div>
<div class="par"><div class="verse" verse="39"><div class="verse-label">39</div>Tad kādi no rakstu mācītājiem sacīja: "Mācītāj, Tu labi esi atbildējis!"</div></div>
<div class="par"><div class="verse" verse="40"><div class="verse-label">40</div>Un viņi vairs neko neuzdrošinājās Viņam jautāt.</div></div>
<div class="par"><div class="verse" verse="41"><div class="verse-label">41</div>Bet Viņš tiem teica: "Kā var sacīt, Kristus esot Dāvida dēls?</div></div>
<div class="par"><div class="verse" verse="42"><div class="verse-label">42</div>Jo Dāvids pats saka psalmu grāmatā: Tas Kungs sacīja uz manu Kungu: sēdies pie Manas labās rokas,</div></div>
<div class="par"><div class="verse" verse="43"><div class="verse-label">43</div>tiekāms Es Tavus ienaidniekus lieku par pameslu Tavām kājām.</div></div>
<div class="par"><div class="verse" verse="44"><div class="verse-label">44</div>Tātad Dāvids Viņu sauc par Kungu; kā tad Viņš var būt viņa dēls?"</div></div>
<div class="par"><div class="verse" verse="45"><div class="verse-label">45</div>Un, visiem ļaudīm dzirdot, Viņš sacīja Saviem mācekļiem:</div></div>
<div class="par"><div class="verse" verse="46"><div class="verse-label">46</div>"Sargaities no rakstu mācītājiem, jo tie mīl apkārt staigāt garos svārkos un saņemt sveicienus tirgus laukumos un viņiem patīk ieņemt goda vietas sinagogās un viesībās.</div></div>
<div class="par"><div class="verse" verse="47"><div class="verse-label">47</div>Viņi apēd atraitņu namus, aizbildinādamies ar savām garajām lūgšanām. Viņi dabūs daudz smagāku sodu!"</div></div>
    </body>
</html>
