
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tanī dienā tu sacīsi: "Es Tev pateicos, Kungs! Jo Tu gan biji uz mani dusmīgs, bet Tavas dusmas norima, un Tu mani iepriecināji.</div></div>
<div class="par"><div class="verse" verse="2"><div class="verse-label">2</div>Tiešām, Dievs ir mana pestīšana, es esmu paļāvības pilns un nebīstos, jo Dievs Tas Kungs ir mans stiprums un mana slavas dziesma; Viņš bija priekš manis pestīšana!"</div></div>
<div class="par"><div class="verse" verse="3"><div class="verse-label">3</div>Un jūs smelsit ar prieku ūdeni no pestīšanas avotiem,</div></div>
<div class="par"><div class="verse" verse="4"><div class="verse-label">4</div>un tanī dienā jūs sacīsit: "Pateicieties Tam Kungam, piesauciet Viņa Vārdu, pasludiniet Viņa darbus tautu starpā! Daudziniet, ka augsti teicams un dižens ir Viņa Vārds!</div></div>
<div class="par"><div class="verse" verse="5"><div class="verse-label">5</div>Dziediet Tam Kungam slavas dziesmas, jo Viņš ir darījis varenus darbus, lai tas top zināms pa visām zemēm!</div></div>
<div class="par"><div class="verse" verse="6"><div class="verse-label">6</div>Gavilējiet un līksmojiet, jūs, Ciānas iedzīvotāji, jo liels ir jūsu vidū Israēla Svētais!"</div></div>
    </body>
</html>
