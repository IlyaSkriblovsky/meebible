
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim, cītaras pavadībā. Dāvida dziesma, astotā toņu kārtā.</div></div>
<div class="par"><div class="verse" verse="2"><div class="verse-label">2</div>Kungs, nesodi mani Savās dusmās un nepārmāci mani Savā bardzībā!</div></div>
<div class="par"><div class="verse" verse="3"><div class="verse-label">3</div>Esi man žēlīgs, Kungs, jo es esmu noguris; dziedini mani, jo izbailes pārņēmušas visus manus locekļus!</div></div>
<div class="par"><div class="verse" verse="4"><div class="verse-label">4</div>Arī mana dvēsele ir ļoti iztrūkusies, bet Tu, Kungs, kavējies - cik ilgi vēl?</div></div>
<div class="par"><div class="verse" verse="5"><div class="verse-label">5</div>Pievērs man Savu vaigu, izglāb manu dvēseli, palīdzi man pēc Savas lielās žēlastības!</div></div>
<div class="par"><div class="verse" verse="6"><div class="verse-label">6</div>Jo nāvē Tevi vairs nepiemin! Kas gan pazemē Tevi slavēs?</div></div>
<div class="par"><div class="verse" verse="7"><div class="verse-label">7</div>Esmu paguris savās nopūtās, nav miera manai sirdij. Ar asarām naktī es slacinu savu gultu, mana guļasvieta pludo asarās.</div></div>
<div class="par"><div class="verse" verse="8"><div class="verse-label">8</div>Mana acs ir noģindusi aiz skumības, un tās skata jaukums zūd manu baiļu asaru dēļ daudzo ienaidnieku priekšā.</div></div>
<div class="par"><div class="verse" verse="9"><div class="verse-label">9</div>Atkāpieties no manis, visi ļauna darītāji, jo Tas Kungs uzklausa manu raudāšanu!</div></div>
<div class="par"><div class="verse" verse="10"><div class="verse-label">10</div>Tas Kungs klausa manu lūgšanu, manu saukšanu Viņš ir dzirdējis.</div></div>
<div class="par"><div class="verse" verse="11"><div class="verse-label">11</div>Kaunā paliks visi mani ienaidnieki, viņi iztrūksies un ar negodu griezīsies piepeši atpakaļ.</div></div>
    </body>
</html>
