
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma. Kungs, gādā man taisnību, jo es staigāju nevainībā un paļaujos uz To Kungu bez kādas svārstīšanās!</div></div>
<div class="par"><div class="verse" verse="2"><div class="verse-label">2</div>Pārbaudi mani, Kungs, un izmeklē mani, izskati manas īkstis un manu sirdi!</div></div>
<div class="par"><div class="verse" verse="3"><div class="verse-label">3</div>Jo Tava žēlastība stāv man acu priekšā, un es staigāju Tavā patiesībā.</div></div>
<div class="par"><div class="verse" verse="4"><div class="verse-label">4</div>Es nesēžu pie bezgožiem un nepinos ar viltniekiem.</div></div>
<div class="par"><div class="verse" verse="5"><div class="verse-label">5</div>Es ienīstu ļaundaru sabiedrību un nesēžu kopā ar bezdievīgajiem.</div></div>
<div class="par"><div class="verse" verse="6"><div class="verse-label">6</div>Es mazgāju savas rokas nevainībā un turos tava altāra tuvumā, ak, Kungs,</div></div>
<div class="par"><div class="verse" verse="7"><div class="verse-label">7</div>pauzdams Tev pateicību skanīgā dziesmā un daudzinādams visus Tavus brīnumus.</div></div>
<div class="par"><div class="verse" verse="8"><div class="verse-label">8</div>Kungs, man ir mīļa Tava mītne Tavā namā un vieta, kur mājo Tava godība.</div></div>
<div class="par"><div class="verse" verse="9"><div class="verse-label">9</div>Neaizrauj manu dvēseli līdz ar grēciniekiem, nedz manu dzīvību ar tiem, kas izlej asinis,</div></div>
<div class="par"><div class="verse" verse="10"><div class="verse-label">10</div>pie kuru rokām līp noziegums un kas ar savu labo roku pieņem netaisnas dāvanas!</div></div>
<div class="par"><div class="verse" verse="11"><div class="verse-label">11</div>Bet es staigāju nevainībā, tāpēc atpestī mani, Kungs, un esi man žēlīgs!</div></div>
<div class="par"><div class="verse" verse="12"><div class="verse-label">12</div>Mana kāja stāv uz līdzena ceļa, sapulcēs es teikšu To Kungu.</div></div>
    </body>
</html>
