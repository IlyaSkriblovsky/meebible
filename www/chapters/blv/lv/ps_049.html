
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. No korahītu dziesmām.</div></div>
<div class="par"><div class="verse" verse="2"><div class="verse-label">2</div>Uzklausiet to, visas tautas, lieciet vērā visi, kas apdzīvojat pasauli,</div></div>
<div class="par"><div class="verse" verse="3"><div class="verse-label">3</div>jūs, cilvēku bērni, visnotaļ bagāti un nabagi, visi līdzi!</div></div>
<div class="par"><div class="verse" verse="4"><div class="verse-label">4</div>Manas mutes runa lai ir gudrība, un manas sirds pārdomas lai ir dziļa patiesība.</div></div>
<div class="par"><div class="verse" verse="5"><div class="verse-label">5</div>Es savu ausi pievērsīšu gudras līdzības vārdam un savu mīklu izteikšu ar cītaras skaņām.</div></div>
<div class="par"><div class="verse" verse="6"><div class="verse-label">6</div>Kāpēc gan man ļaunā dienā bīties, kad ap mani plosās manu vajātāju negantība?</div></div>
<div class="par"><div class="verse" verse="7"><div class="verse-label">7</div>Viņi paļaujas uz savu padomu un lepojas ar savu lielo bagātību.</div></div>
<div class="par"><div class="verse" verse="8"><div class="verse-label">8</div>Taču neviens ar naudu nevar savu brāli izpirkt, nedz Dievam dot par viņu atpirkšanas maksu no nāves -</div></div>
<div class="par"><div class="verse" verse="9"><div class="verse-label">9</div>visai augsta būtu viņu dvēseles cena, tā ka viņam no tā jāatsakās uz mūžiem,-</div></div>
<div class="par"><div class="verse" verse="10"><div class="verse-label">10</div>lai tas dzīvotu mūžīgi un kapu neredzētu.</div></div>
<div class="par"><div class="verse" verse="11"><div class="verse-label">11</div>Jo redzi, gudri vīri mirst, bezprātis un nepraša - visi vienādi iet bojā un savu mantu atstāj citiem.</div></div>
<div class="par"><div class="verse" verse="12"><div class="verse-label">12</div>Kapi ir viņu nami uz mūžiem un viņu mājokļi uz audžu audzēm, kaut arī viņi savā vārdā nosauca veselas valstis.</div></div>
<div class="par"><div class="verse" verse="13"><div class="verse-label">13</div>Tomēr cilvēks nepastāv savā godībā, viņš ir līdzīgs kustonim, kam dara galu.</div></div>
<div class="par"><div class="verse" verse="14"><div class="verse-label">14</div>Tā klājas tiem, kas pārmērīgi paļaujas uz sevi, tā beidzas to ceļš, kas par daudz lepni uz savām runām. (Sela.)</div></div>
<div class="par"><div class="verse" verse="15"><div class="verse-label">15</div>Nāve tos gana kā avis, taisnā ceļā tie nonāk tās valstī. Pienāk rīts, un viņu augums sairst. Pazeme kļūst viņiem par mājokli, bet taisnie valdīs pār viņiem, rītam austot.</div></div>
<div class="par"><div class="verse" verse="16"><div class="verse-label">16</div>Taču manu dvēseli atpestīs Dievs, no pazemes varas Viņš mani ņems pie Sevis.</div></div>
<div class="par"><div class="verse" verse="17"><div class="verse-label">17</div>Tāpēc nebēdā, ja kāds kļūst bagāts, ja vairojas viņa nama spožums,</div></div>
<div class="par"><div class="verse" verse="18"><div class="verse-label">18</div>jo mirdams viņš neko nespēj līdzi paņemt un viņa godība neiet viņam līdzi.</div></div>
<div class="par"><div class="verse" verse="19"><div class="verse-label">19</div>Jebšu viņš arī savā dzīves laikā daudzinātu sevi par laimīgu un ļaudis slavētu viņa gara rosmi, ka tā viņam sagādājusi labas dienas,</div></div>
<div class="par"><div class="verse" verse="20"><div class="verse-label">20</div>tomēr arī viņš noiet pie tēviem, kas gaismu vairs neredz nemūžam.</div></div>
<div class="par"><div class="verse" verse="21"><div class="verse-label">21</div>Cilvēks, kas dzīvo godībā un tomēr bez dziļāka ieskata lietu būtībā, ir līdzīgs kustonim, kuru vienkārši nokauj.</div></div>
    </body>
</html>
