
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs runāja uz Mozu un Āronu:</div></div>
<div class="par"><div class="verse" verse="2"><div class="verse-label">2</div>"Šis ir bauslības likums, kuru kā pavēli deva Tas Kungs, kad Viņš teica: saki Israēla bērniem, ka tiem tev jāpieved sarkana govs, kas bez vainas, kurai nav nekādas kaites, uz kuras jūgs vēl nav bijis likts.</div></div>
<div class="par"><div class="verse" verse="3"><div class="verse-label">3</div>Un jums tā jānodod priesterim Ēleāzaram, un tā ir jāizved ārā no nometnes un viņa acu priekšā jānokauj.</div></div>
<div class="par"><div class="verse" verse="4"><div class="verse-label">4</div>Un priesteris Ēleāzars lai ņem ar savu pirkstu no govs asinīm, un viņš lai slaka tās asinis septiņas reizes pret Saiešanas telts priekšu.</div></div>
<div class="par"><div class="verse" verse="5"><div class="verse-label">5</div>Un tad lai viņš liek govi sadedzināt savā priekšā: viņas ādu, viņas gaļu, viņas asinis, visa, kopā ar tās zarnu saturu, tā ir sadedzināma.</div></div>
<div class="par"><div class="verse" verse="6"><div class="verse-label">6</div>Un priesteris lai ņem ciedru koka gabalu, īzapu un karmezīna šķetinātu diegu un lai to visu uzmet uz degošās govs.</div></div>
<div class="par"><div class="verse" verse="7"><div class="verse-label">7</div>Un tad lai priesteris mazgā savas drēbes un lai pats mazgā savu miesu ūdenī; pēc tam viņš drīkst iet nometnē, bet tas ir nešķīsts līdz vakaram.</div></div>
<div class="par"><div class="verse" verse="8"><div class="verse-label">8</div>Un arī tam, kas to ir sadedzinājis, ir jāmazgā savas drēbes ūdenī un jāmazgā sava miesa ūdenī, arī tas ir nešķīsts līdz vakaram.</div></div>
<div class="par"><div class="verse" verse="9"><div class="verse-label">9</div>Tad šķīstam vīram ir kopā jāsaņem govs pelni un tie jānovieto ārpus nometnes šķīstā vietā, un lai tie tiek glabāti Israēla bērnu draudzes īpašam nolūkam - šķīstīšanās ūdenim, jo tas ir grēku upuris.</div></div>
<div class="par"><div class="verse" verse="10"><div class="verse-label">10</div>Un tas, kas saņēmis govs pelnus, lai mazgā savas drēbes un lai ir nešķīsts līdz vakaram. - Un tas lai ir mūžīgs likums Israēla bērniem un arī svešiniekiem, kas mīt jūsu vidū:</div></div>
<div class="par"><div class="verse" verse="11"><div class="verse-label">11</div>kas aizskar mironi, kāda miruša cilvēka miesas, tam būs būt nešķīstam septiņas dienas.</div></div>
<div class="par"><div class="verse" verse="12"><div class="verse-label">12</div>Trešajā un septītajā dienā viņam ar šo ūdeni ir jāšķīstās, tad viņš kļūs šķīsts, bet, ja viņš trešajā un septītajā dienā nešķīstās, tad viņš nebūs šķīsts.</div></div>
<div class="par"><div class="verse" verse="13"><div class="verse-label">13</div>Ikviens, kas pieskāries miruša cilvēka nedzīvam ķermenim un nav no sava grēka atbrīvojies, tas aptraipa Tā Kunga mājokli, un tādu dvēseli lai izdeldē no Israēla; tāpēc ka tam pāri nav slacīts šķīstīšanās ūdens, viņš ir nešķīsts, un nešķīstība vēl ir uz viņa.</div></div>
<div class="par"><div class="verse" verse="14"><div class="verse-label">14</div>Bet šāds ir likums par cilvēku, kas mirst pats savā teltī: ikviens, kas ienāk tādā teltī, un ikviens, kas tanī atrodas, ir nešķīsts septiņas dienas.</div></div>
<div class="par"><div class="verse" verse="15"><div class="verse-label">15</div>Un visi trauki, kas ir vaļā un kam nav vāka virsū, ir nešķīsti.</div></div>
<div class="par"><div class="verse" verse="16"><div class="verse-label">16</div>Un ikviens, kas laukā kādam pieskaras, kas ar zobenu nokauts vai kas pats ir miris, tāpat, kas aizskāris cilvēka ģindeni vai arī kapu, tas ir nešķīsts septiņas dienas.</div></div>
<div class="par"><div class="verse" verse="17"><div class="verse-label">17</div>Un tad nešķīstā vajadzībām viņiem jāņem no sadedzinātā grēku upura pelniem un uz tiem traukā jāuzlej avota ūdens.</div></div>
<div class="par"><div class="verse" verse="18"><div class="verse-label">18</div>Un šķīsts vīrs lai ņem īzapu un to iemērc ūdenī un apslaka telti un visus traukus, un visus cilvēkus, kas tanī teltī bijuši, un to, kas aizskāris vai kaulus, vai kādu nonāvētu, vai mirušo, vai kapu.</div></div>
<div class="par"><div class="verse" verse="19"><div class="verse-label">19</div>Un šķīstam jāapslaka nešķīstais trešajā un septītajā dienā, un tas ir jāšķīsta no grēkiem septītajā dienā, un tad lai viņš mazgā savas drēbes un lai pats mazgājas ūdenī, un viņš vakarā būs šķīsts.</div></div>
<div class="par"><div class="verse" verse="20"><div class="verse-label">20</div>Bet tas vīrs, kas ir kļuvis nešķīsts un negrib šķīstīties no saviem grēkiem, tā dvēsele lai tiek izdeldēta no draudzes vidus, jo viņš ir Tā Kunga svēto mājokli apgānījis, neslakot pār sevi šķīstīšanās ūdeni,- viņš ir nešķīsts.</div></div>
<div class="par"><div class="verse" verse="21"><div class="verse-label">21</div>Un tas lai ir viņiem mūžīgs likums, ka tas, kas slacījis šķīstīšanās ūdeni, lai arī mazgā savas drēbes; bet, kas pieskaras šķīstīšanās ūdenim, tas ir nešķīsts līdz vakaram.</div></div>
<div class="par"><div class="verse" verse="22"><div class="verse-label">22</div>Un viss, ko nešķīstais aizskar, kļūst nešķīsts, un tāpat ikviens, kas viņu aizskar, tas ir nešķīsts līdz vakaram."</div></div>
    </body>
</html>
