
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Alelujā! Teici To Kungu, mana dvēsele!</div></div>
<div class="par"><div class="verse" verse="2"><div class="verse-label">2</div>Es slavēšu To Kungu, kamēr dzīvošu, es dziedāšu savam Dievam, kamēr vēl še būšu!</div></div>
<div class="par"><div class="verse" verse="3"><div class="verse-label">3</div>Nepaļaujieties uz dižciltīgajiem, uz cilvēku bērniem, kas taču nevar palīdzēt!</div></div>
<div class="par"><div class="verse" verse="4"><div class="verse-label">4</div>Kad gars iziet no miesas, tad viņi atgriežas pīšļos, un tai pašā brīdī viņu nodomi aiziet bojā.</div></div>
<div class="par"><div class="verse" verse="5"><div class="verse-label">5</div>Svētīgs tas, kura palīgs ir Jēkaba Dievs un kura cerība balstās uz To Kungu, viņa Dievu,</div></div>
<div class="par"><div class="verse" verse="6"><div class="verse-label">6</div>kas radījis debesis un zemi, jūru un visu, kas tanī iekšā, kas paliek mūžīgi uzticīgs,</div></div>
<div class="par"><div class="verse" verse="7"><div class="verse-label">7</div>Viņš nes tiesu tiem, kas varas darbus cieš, un dod maizi izsalkušiem. Tas Kungs atsvabina cietumniekus.</div></div>
<div class="par"><div class="verse" verse="8"><div class="verse-label">8</div>Tas Kungs atdara acis aklajiem; Tas Kungs uzceļ nospiestos; Tas Kungs mīl taisnos.</div></div>
<div class="par"><div class="verse" verse="9"><div class="verse-label">9</div>Tas Kungs pasargā svešiniekus un bāreņus un uztur atraitnes, bet bezdievīgo gaitām Viņš neļauj izdoties.</div></div>
<div class="par"><div class="verse" verse="10"><div class="verse-label">10</div>Tas Kungs būs mūžīgi ķēniņš, Tavs Dievs, Ciāna, uz radu radiem! Alelujā!</div></div>
    </body>
</html>
