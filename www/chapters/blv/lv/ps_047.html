
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. No korahītu dziesmām.</div></div>
<div class="par"><div class="verse" verse="2"><div class="verse-label">2</div>Plaukšķiniet priecīgi, visas tautas, skaņām balsīm gavilējiet Dievam!</div></div>
<div class="par"><div class="verse" verse="3"><div class="verse-label">3</div>Jo Tas Kungs, tas Visuaugstākais, ir bijājams, varens valdnieks pār visu pasauli!</div></div>
<div class="par"><div class="verse" verse="4"><div class="verse-label">4</div>Viņš mums pakļauj tautas un noliek ļaužu ciltis zem mūsu kājām.</div></div>
<div class="par"><div class="verse" verse="5"><div class="verse-label">5</div>Viņš mums izraudzījis mantojamo zemi, Jēkaba, Sava iemīļotā, lepnumu. (Sela.)</div></div>
<div class="par"><div class="verse" verse="6"><div class="verse-label">6</div>Augsti ceļas Dievs, tautām gavilējot, Tas Kungs, bazūnēm vareni atskanot.</div></div>
<div class="par"><div class="verse" verse="7"><div class="verse-label">7</div>Dziediet mūsu Dievam dziesmas, dziediet dziesmas mūsu valdniekam, jā, dziediet!</div></div>
<div class="par"><div class="verse" verse="8"><div class="verse-label">8</div>Jo Dievs ir valdnieks pār visu pasauli, dziediet Viņam slavas dziesmu!</div></div>
<div class="par"><div class="verse" verse="9"><div class="verse-label">9</div>Dievs ir valdnieks kļuvis pār visām tautām, Viņš Savā svētajā goda krēslā.</div></div>
<div class="par"><div class="verse" verse="10"><div class="verse-label">10</div>Tautu dižciltīgie sanāk kopā ar Ābrahāma Dieva tautu, jo zemes valdnieki pieder Dievam, Viņš ir cildens Savā varenībā!</div></div>
    </body>
</html>
