
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Šie ir priesteri un levīti, kas bija devušies augšup uz Jeruzālemi kopā ar Zerubābelu, Šealtiēla dēlu, un Ješuu, proti: Seraja, Jeremija, Ezra,</div></div>
<div class="par"><div class="verse" verse="2"><div class="verse-label">2</div>Amarja, Malluhs, Hatušs,</div></div>
<div class="par"><div class="verse" verse="3"><div class="verse-label">3</div>Šehanja, Harims, Meremots,</div></div>
<div class="par"><div class="verse" verse="4"><div class="verse-label">4</div>Ido, Ginnetojs, Abija,</div></div>
<div class="par"><div class="verse" verse="5"><div class="verse-label">5</div>Mijamīns, Maādja, Bilga,</div></div>
<div class="par"><div class="verse" verse="6"><div class="verse-label">6</div>Šemaja, Jojaribs, Jedaja,</div></div>
<div class="par"><div class="verse" verse="7"><div class="verse-label">7</div>Sallus, Amoks, Hilkija, Jedaja. Šie bija priesteru un viņu brāļu vadoņi Ješuas laikā.</div></div>
<div class="par"><div class="verse" verse="8"><div class="verse-label">8</div>Levīti bija: Ješua, Binnujs, Kadmiēls, Šerebja, Jūda, Matanja; viņš un viņa brāļi bija slavas dziesmu vadītāji,</div></div>
<div class="par"><div class="verse" verse="9"><div class="verse-label">9</div>un Bakbukja un Unnijs, viņu brāļi, ar nodaļām stāvēja viņiem tieši pretī.</div></div>
<div class="par"><div class="verse" verse="10"><div class="verse-label">10</div>Un Ješua bija Jojakima tēvs, Jojakims bija Ēljašiba tēvs, Ēljašibs bija Jojadas tēvs,</div></div>
<div class="par"><div class="verse" verse="11"><div class="verse-label">11</div>Jojada bija Johanana tēvs, un Johanans bija Jaduas tēvs.</div></div>
<div class="par"><div class="verse" verse="12"><div class="verse-label">12</div>Un Jojakima dienās bija šādi priesteri - tēvu namu galvenie: no Serajas tēvu nama Meraja; no Jeremijas Hananja;</div></div>
<div class="par"><div class="verse" verse="13"><div class="verse-label">13</div>no Ezras Mešullāms; no Amarjas Johanans;</div></div>
<div class="par"><div class="verse" verse="14"><div class="verse-label">14</div>no Malluha Jonatāns; no Šebanjas Jāzeps;</div></div>
<div class="par"><div class="verse" verse="15"><div class="verse-label">15</div>no Harima Adna; no Merajota Helkajs;</div></div>
<div class="par"><div class="verse" verse="16"><div class="verse-label">16</div>no Ido Zaharja; no Ginnetona Mešullāms;</div></div>
<div class="par"><div class="verse" verse="17"><div class="verse-label">17</div>no Abijas Sihrijs; no Minjamīna, no Moadjas Piltajs;</div></div>
<div class="par"><div class="verse" verse="18"><div class="verse-label">18</div>no Bilgas Šamua; no Šemajas Jonatāns;</div></div>
<div class="par"><div class="verse" verse="19"><div class="verse-label">19</div>no Jojariba Matenajs; no Jedajas Usijs;</div></div>
<div class="par"><div class="verse" verse="20"><div class="verse-label">20</div>no Sallus Kallajs; no Amoka Ebers;</div></div>
<div class="par"><div class="verse" verse="21"><div class="verse-label">21</div>no Hilkijas Hašabja; no Jedajas Netaneēls.</div></div>
<div class="par"><div class="verse" verse="22"><div class="verse-label">22</div>No levītiem Ēljašiba, Jojadas, Johanana un Jaduas dienās tika pierakstīti tēvu namu galvenie; arī priesteri līdz persieša Dārija valdīšanai.</div></div>
<div class="par"><div class="verse" verse="23"><div class="verse-label">23</div>Levija dēli, tēvu namu galvenie, tika pierakstīti Laiku grāmatā, un proti, līdz Johanana, Ēljašiba dēla, dienām.</div></div>
<div class="par"><div class="verse" verse="24"><div class="verse-label">24</div>Un levītu galvenie bija Hašabja, Šerebja un Ješua, Kadmiēla dēls, un viņu brāļi, kas stāvēja viņiem pretim, lai slavētu un pateiktos pēc Dāvida, Dieva vīra, pavēles, nodaļa pretim nodaļai.</div></div>
<div class="par"><div class="verse" verse="25"><div class="verse-label">25</div>Matanja, Bakbukja, Obaja, Mešullāms, Talmons, Akubs bija vārtu sargi un stāvēja sardzē pie vārtu noliktavām.</div></div>
<div class="par"><div class="verse" verse="26"><div class="verse-label">26</div>Un šie bija laikabiedri Jojakimam, Ješuas dēla, Jocadaka dēladēlam, un zemes pārvaldniekam Nehemijam un priesterim un rakstu mācītājam Ezram.</div></div>
<div class="par"><div class="verse" verse="27"><div class="verse-label">27</div>Un Jeruzālemes mūru iesvētīšanai sameklēja levītus no visām viņu vietām, lai atvestu viņus uz Jeruzālemi svinēt iesvētīšanu ar prieku un ar slavas dziesmām, ar dziedāšanu, ar cimbālēm, arfām un lirām.</div></div>
<div class="par"><div class="verse" verse="28"><div class="verse-label">28</div>Un dziedātājiem piederīgie sapulcējās no visas Jeruzālemes apkārtnes, kā arī no Netofas ciemiem,</div></div>
<div class="par"><div class="verse" verse="29"><div class="verse-label">29</div>tāpat no Bēt-Gilgalas un no Gebas laukiem un Asmavetas; jo dziedātāji sev bija uzcēluši ciemus visapkārt Jeruzālemei.</div></div>
<div class="par"><div class="verse" verse="30"><div class="verse-label">30</div>Un priesteri un levīti šķīstījās, un viņi šķīstīja arī tautu un vārtus, un mūri.</div></div>
<div class="par"><div class="verse" verse="31"><div class="verse-label">31</div>Tad es liku uzkāpt Jūdas lielkungiem augšā uz mūra, un es sakārtoju divus lielus slavas dziesmu korus un sarīkoju svētku gājienus. Viens no tiem devās pa labi no mūra virzienā uz Mēslu vārtiem,</div></div>
<div class="par"><div class="verse" verse="32"><div class="verse-label">32</div>un aiz viņiem gāja Hošaja un puse no Jūdas lielkungiem, proti:</div></div>
<div class="par"><div class="verse" verse="33"><div class="verse-label">33</div>Asarja, Ezra, Mešullāms,</div></div>
<div class="par"><div class="verse" verse="34"><div class="verse-label">34</div>Jūda, Benjamīns, Šemaja, Jeremija,</div></div>
<div class="par"><div class="verse" verse="35"><div class="verse-label">35</div>un daži no priesteru dēliem ar trompetēm, proti: Zaharja, Jonatāna dēls, tas Šemajas dēls, tas Matanjas dēls, tas Mihas dēls, tas Zakura dēls, tas Asafa dēls,</div></div>
<div class="par"><div class="verse" verse="36"><div class="verse-label">36</div>un viņu brāļi: Šemaja, Azareēls, Milalajs, Gilalajs, Maājs, Netaneēls un Jūda, Hananijs ar Dāvida, Dieva vīra, mūzikas instrumentiem; pats rakstu mācītājs Ezra gāja viņiem pa priekšu.</div></div>
<div class="par"><div class="verse" verse="37"><div class="verse-label">37</div>Tālāk viņi devās virzienā uz Avota vārtiem un tur kāpa taisni uz priekšu un augšup pa Dāvida pilsētas kāpnēm līdz uzejai augšā uz mūri un tad augšpus ķēniņa Dāvida pilij līdz Ūdens vārtiem austrumos.</div></div>
<div class="par"><div class="verse" verse="38"><div class="verse-label">38</div>Un otrs slavas dziesmu koris devās uz pretējo pusi, un es pats aiz viņiem līdzi ar pusi no ļaudīm augšā pa mūri, garām Cepļu tornim, līdz Platajam mūrim,</div></div>
<div class="par"><div class="verse" verse="39"><div class="verse-label">39</div>tad garām Efraima vārtiem un Vecajiem vārtiem, un Zivju vārtiem, garām Hananeēla tornim un Meas tornim līdz Avju vārtiem; pie Sardzes vārtiem viņi apstājās.</div></div>
<div class="par"><div class="verse" verse="40"><div class="verse-label">40</div>Tā abi svētku kori nostājās pie Dieva nama, arī es un puse no priekšniekiem kopā ar mani.</div></div>
<div class="par"><div class="verse" verse="41"><div class="verse-label">41</div>Tad priesteri Ēljakīms, Maāseja, Minjamīns, Miha, Zaharja un Hananja pūta trompetes,</div></div>
<div class="par"><div class="verse" verse="42"><div class="verse-label">42</div>bet Maāseja, Šemaja, Ēleāzars, Usija, Johanans, Malkija, Ēlāms un Ēzers, dziedātāji, nodziedāja dažas dziesmas Jisrahjas vadībā.</div></div>
<div class="par"><div class="verse" verse="43"><div class="verse-label">43</div>Tajā dienā viņi nesa lielus kaujamos upurus un priecājās, jo Dievs Tas Kungs bija iepriecinājis viņus ar lielu prieku; arī sievas un bērni priecājās, un Jeruzālemes gaviles bija tālu dzirdamas.</div></div>
<div class="par"><div class="verse" verse="44"><div class="verse-label">44</div>Tajā pašā dienā tika iecelti arī vīri pār mantu noliktavām, kuras bija paredzētas pirmo augļu un desmitās tiesas novietošanai, lai savāktu tur no pilsētu tīrumiem likumīgās daļas priesteriem un levītiem; jo Jūda priecājās par priesteriem un levītiem, kas bija kalpošanas darbā;</div></div>
<div class="par"><div class="verse" verse="45"><div class="verse-label">45</div>un tie pildīja savus pienākumus pret Dievu un veica šķīstīšanu; tāpat veica savu darbu arī dziedātāji un vārtu sargi pēc Dāvida un viņa dēla Salamana pavēlēm,</div></div>
<div class="par"><div class="verse" verse="46"><div class="verse-label">46</div>jo jau kopš seniem laikiem, Dāvida un Asaja dienās, bija bijuši dziedātāju vadītāji un bija dziedātas Dievam slavas dziesmas un pateicības dziesmas.</div></div>
<div class="par"><div class="verse" verse="47"><div class="verse-label">47</div>Un Zerubābela dienās un Nehemijas dienās viss Israēls katru dienu deva dziedātājiem un vārtu sargiem nodevas, ikdienas devu, un nodeva svēto tiesu levītiem, un levīti nodeva svēto tiesu Ārona dēliem.</div></div>
    </body>
</html>
