
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Kad kānaānietis, Arada zemes ķēniņš, kas dzīvoja Negebā, dzirdēja, ka Israēla tauta nāk pa Ataraima ceļu, tas karoja pret Israēlu un aizveda kādus no viņiem gūstā.</div></div>
<div class="par"><div class="verse" verse="2"><div class="verse-label">2</div>Tad Israēls deva solījumu Tam Kungam, sacīdams: "Ja Tu šo tautu tiešām nodosi manā rokā, tad es viņu pilsētas izdeldēšu."</div></div>
<div class="par"><div class="verse" verse="3"><div class="verse-label">3</div>Un Tas Kungs paklausīja Israēla balsij, un Viņš nodeva kānaāniešus viņu rīcībā, un viņi tos izdeldēja, gan viņus pašus, gan viņu pilsētas, un nosauca tās vietas vārdu Horma.</div></div>
<div class="par"><div class="verse" verse="4"><div class="verse-label">4</div>Un tie aizgāja no Hora kalna pa Niedru jūras ceļu, lai apietu Edoma zemi. Ceļā tauta kļuva nepacietīga,</div></div>
<div class="par"><div class="verse" verse="5"><div class="verse-label">5</div>un tauta kurnēja pret Dievu un pret Mozu: "Kāpēc jūs mūs esat izveduši no Ēģiptes? Lai mēs mirtu tuksnesī? Mums nav maizes un nav pat ūdens, un mūsu dvēselēm riebj šī bada maize!"</div></div>
<div class="par"><div class="verse" verse="6"><div class="verse-label">6</div>Un Tas Kungs uzsūtīja tautai dzēlīgas čūskas; tās sakoda tautu, un daudzi no Israēla tautas nomira.</div></div>
<div class="par"><div class="verse" verse="7"><div class="verse-label">7</div>Tad tauta nāca pie Mozus un sacīja: "Mēs esam ar saviem vārdiem grēkojuši pret To Kungu un pret tevi; lūdz To Kungu, lai Viņš mums atņem tās čūskas!" Tad Mozus aizlūdza par tautu.</div></div>
<div class="par"><div class="verse" verse="8"><div class="verse-label">8</div>Un Tas Kungs sacīja uz Mozu: "Darini sev čūskas tēlu un liec to par zīmi; un katrs, kas sakosts un to uzlūkos, tas dzīvos."</div></div>
<div class="par"><div class="verse" verse="9"><div class="verse-label">9</div>Un Mozus izveidoja vara čūsku, un viņš to uzcēla par zīmi. Un notika, ja čūska kādu sakoda, tad tas uzlūkoja vara čūsku un palika dzīvs.</div></div>
<div class="par"><div class="verse" verse="10"><div class="verse-label">10</div>Tad Israēla bērni no turienes devās ceļā un apmetās pie Obotas.</div></div>
<div class="par"><div class="verse" verse="11"><div class="verse-label">11</div>Un no Obotas tie devās ceļā un apmetās Ije Ābarīmā, kas atrodas iepretim Moābai tuksnesī pret saules lēktu.</div></div>
<div class="par"><div class="verse" verse="12"><div class="verse-label">12</div>No turienes tie aizgāja un apmetās pie Zāredas strauta.</div></div>
<div class="par"><div class="verse" verse="13"><div class="verse-label">13</div>No turienes tie aizgāja un apmetās šaipus Arnonas, kas tuksnesī iztek no amoriešu novadiem; Arnona veido Moāba robežas starp moābiešiem un amoriešiem.</div></div>
<div class="par"><div class="verse" verse="14"><div class="verse-label">14</div>Tāpēc Tā Kunga karu grāmatā teikts: "Tas Kungs karoja pret Vahebu viesulī un pret Arnonas upēm,</div></div>
<div class="par"><div class="verse" verse="15"><div class="verse-label">15</div>un pie upju krituma, kas nogriežas uz Āru un aizvijas gar Moābas robežām."</div></div>
<div class="par"><div class="verse" verse="16"><div class="verse-label">16</div>Un no turienes viņi devās uz Beēru pie tās akas, pie kuras Tas Kungs Mozum sacīja: "Sapulcini tautu, Es tiem došu ūdeni."</div></div>
<div class="par"><div class="verse" verse="17"><div class="verse-label">17</div>Toreiz Israēls dziedāja šādu dziesmu: "Verdi, aka, uzdziediet tai!</div></div>
<div class="par"><div class="verse" verse="18"><div class="verse-label">18</div>Ak, aka, ko vadoņi rakuši, ko tautas brīvie vīri ar scepteri izrakuši, ar savu karavadoņa zizli, ar savām kūjām!" No tuksneša tie aizgāja uz Matanu</div></div>
<div class="par"><div class="verse" verse="19"><div class="verse-label">19</div>un no Matanas uz Nahaliēlu, un no Nahaliēlas uz Bāmotu,</div></div>
<div class="par"><div class="verse" verse="20"><div class="verse-label">20</div>un no Bāmotas uz ieleju, kas atrodas Moābas līdzenumā pret Pizgas virsotni, kas noraugās uz tuksnesi.</div></div>
<div class="par"><div class="verse" verse="21"><div class="verse-label">21</div>Tad Israēls sūtīja vēstnešus pie Sihona, amoriešu ķēniņa, un sacīja:</div></div>
<div class="par"><div class="verse" verse="22"><div class="verse-label">22</div>"Atļauj mums iziet caur tavu zemi! Mēs nenogriezīsimies tavā zemē no ceļa un neiesim ne tīrumos, ne vīna dārzos, mēs arī nedzersim tevis izrakto aku ūdeni; mēs turēsimies uz ķēniņa ceļa, kamēr būsim izgājuši cauri tavām robežām."</div></div>
<div class="par"><div class="verse" verse="23"><div class="verse-label">23</div>Bet Sihons neļāva Israēlam iziet caur savas zemes robežām un sapulcināja visu savu kara tautu tuksnesī pret Israēlu; kad Sihons nonāca pie Jahcas, tad tas uzbruka Israēlam.</div></div>
<div class="par"><div class="verse" verse="24"><div class="verse-label">24</div>Bet Israēls to sita ar zobena asmeni un ieņēma viņa zemi no Arnonas līdz Jabokai, tas ir, līdz amoniešu robežām, jo pašu amoniešu robežas bija stipri nocietinātas.</div></div>
<div class="par"><div class="verse" verse="25"><div class="verse-label">25</div>Tā Israēls tanī vietā ieņēma visas viņu pilsētas, un Israēls apmetās uz dzīvi visās amoriešu pilsētās - Hešbonā un visās tās mazajās pilsētās.</div></div>
<div class="par"><div class="verse" verse="26"><div class="verse-label">26</div>Jo Hešbona bija amoriešu ķēniņa Sihona pilsēta, bet viņš bija karojis pret agrāko Moāba ķēniņu un bija tam visu viņa zemi atņēmis līdz pat Arnonai.</div></div>
<div class="par"><div class="verse" verse="27"><div class="verse-label">27</div>Tāpēc dziesminieki saka: "Nāciet uz Hešbonu, lai Sihona pilsēta tiek uzcelta!</div></div>
<div class="par"><div class="verse" verse="28"><div class="verse-label">28</div>Jo uguns ir izlauzusies no Hešbonas un liesma no Sihona pilsētas; tā ir aprijusi Moāba apgabalu un sadedzinājusi Arnonas virsotņu kungus.</div></div>
<div class="par"><div class="verse" verse="29"><div class="verse-label">29</div>Vai tev, Moāb! Jūs, Kemoša tauta, tagad esat nolemti iznīcībai, viņš ir licis būt jūsu dēliem par bēgļiem, bet jūsu meitas viņš ir aizvedis Sihona, amoriešu ķēniņa, gūstā.</div></div>
<div class="par"><div class="verse" verse="30"><div class="verse-label">30</div>Un no Hešbonas līdz Dibonai ir iznīkusi Moāba cerības gaisma, un mēs tos esam vajājuši līdz Nopahai, kas sniedzas līdz Medebai."</div></div>
<div class="par"><div class="verse" verse="31"><div class="verse-label">31</div>Tā Israēls apmetās amoriešu zemē.</div></div>
<div class="par"><div class="verse" verse="32"><div class="verse-label">32</div>Un Mozus izsūtīja izlūkus izpētīt Jāzeru, un tie ieņēma tās ciemus un izdzina amoriešus, kas tur mita.</div></div>
<div class="par"><div class="verse" verse="33"><div class="verse-label">33</div>Tad tie nogriezās sāņus un devās kalnup pa Basanas ceļu, bet Ogs, Basanas ķēniņš, un viņa ļaudis izgāja viņiem pretim, lai karotu pie Edrejas.</div></div>
<div class="par"><div class="verse" verse="34"><div class="verse-label">34</div>Un Tas Kungs sacīja uz Mozu: "Nebīsties no viņa, jo viņu un visus viņa ļaudis, un visu viņa zemi Es nodošu tavās rokās, un tu darīsi viņam tāpat, kā tu esi darījis Sihonam, amoriešu ķēniņam, kas dzīvoja Hešbonā."</div></div>
<div class="par"><div class="verse" verse="35"><div class="verse-label">35</div>Un tie viņu sakāva un viņa dēlus un visu viņa tautu, ka neviens neatlikās, un tie ieņēma viņa zemi.</div></div>
    </body>
</html>
