
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida dziesma, kad viņš izlikās negudrs Abimeleha priekšā un tas viņu padzina.</div></div>
<div class="par"><div class="verse" verse="2"><div class="verse-label">2</div>Es slavēšu To Kungu vienumēr, Viņa teikšana aizvien būs manā mutē.</div></div>
<div class="par"><div class="verse" verse="3"><div class="verse-label">3</div>Mana dvēsele ir līksma par manu Kungu, Viņu daudzinādama; cietēji lai to dzird un priecājas.</div></div>
<div class="par"><div class="verse" verse="4"><div class="verse-label">4</div>Slavējiet līdz ar mani Tā Kunga godu, kopā teiksim Viņa augsto Vārdu!</div></div>
<div class="par"><div class="verse" verse="5"><div class="verse-label">5</div>Es meklēju To Kungu, un Viņš man atbildēja; Viņš mani izglāba no visām manām izbailēm.</div></div>
<div class="par"><div class="verse" verse="6"><div class="verse-label">6</div>Uzlūkojiet Viņu un tuvojieties Viņam priecīgi, tad jūs starosit, un jūsu sejas nepazīs pazemojuma.</div></div>
<div class="par"><div class="verse" verse="7"><div class="verse-label">7</div>Kas bija postā grimis, sauca, un Tas Kungs viņu uzklausīja un izrāva viņu no visām viņa bēdām.</div></div>
<div class="par"><div class="verse" verse="8"><div class="verse-label">8</div>Tā Kunga eņģelis apmetas ap tiem, kas Viņu bīstas, un tos izglābj.</div></div>
<div class="par"><div class="verse" verse="9"><div class="verse-label">9</div>Baudiet un redziet, cik Tas Kungs ir labs. Svētīgs tas cilvēks, kas pie Viņa tveras un uz Viņu paļaujas!</div></div>
<div class="par"><div class="verse" verse="10"><div class="verse-label">10</div>Bīstieties To Kungu, jūs Viņa svētie, jo, kas Viņu bīstas, tie nepazīst trūkuma.</div></div>
<div class="par"><div class="verse" verse="11"><div class="verse-label">11</div>Jauniem lauvām jācieš trūkums un bads, bet, kas To Kungu meklē, tiem netrūkst nekāda labuma.</div></div>
<div class="par"><div class="verse" verse="12"><div class="verse-label">12</div>Nāciet šurp, jūs bērni, un uzklausiet mani! Es jūs mācīšu To Kungu bīties.</div></div>
<div class="par"><div class="verse" verse="13"><div class="verse-label">13</div>Kas ir tas vīrs, kas mīl dzīvi un ilgojas pēc gara mūža, lai redzētu labas dienas?</div></div>
<div class="par"><div class="verse" verse="14"><div class="verse-label">14</div>Tas lai sargā savu mēli no ļauna un savas lūpas, ka tās nerunā viltīgus vārdus!</div></div>
<div class="par"><div class="verse" verse="15"><div class="verse-label">15</div>Novērsies no ļauna un dari labu! Meklē mieru un dzenies pēc tā!</div></div>
<div class="par"><div class="verse" verse="16"><div class="verse-label">16</div>Tā Kunga acis vēro taisnos, un Viņa ausis uzklausa viņu palīdzības saucienus.</div></div>
<div class="par"><div class="verse" verse="17"><div class="verse-label">17</div>Tā Kunga vaigs ir vērsts dusmās pret visiem, kas dara ļaunu. Viņš izdeldēs viņu piemiņu no zemes virsus.</div></div>
<div class="par"><div class="verse" verse="18"><div class="verse-label">18</div>Kad taisnie sauc, tad Tas Kungs viņus uzklausa un viņus izglābj no visām viņu bēdām.</div></div>
<div class="par"><div class="verse" verse="19"><div class="verse-label">19</div>Tas Kungs ir tuvu tiem, kam salauztas sirdis, un palīdz tiem, kam satriekts un noskumis prāts.</div></div>
<div class="par"><div class="verse" verse="20"><div class="verse-label">20</div>Daudz ciešanu taisnajam, bet no visām Tas Kungs viņu izglābj.</div></div>
<div class="par"><div class="verse" verse="21"><div class="verse-label">21</div>Viņš pasargā visus viņa locekļus, neviens no tiem netiek samaitāts.</div></div>
<div class="par"><div class="verse" verse="22"><div class="verse-label">22</div>Bezdievīgo nokauj viņa blēdība, un, kas ienīst taisno, tie kritīs grēkā, un tiem tas būs jānožēlo.</div></div>
<div class="par"><div class="verse" verse="23"><div class="verse-label">23</div>Tas Kungs izglābj Savu kalpu dvēseli, un nekā ko nožēlot nav tiem, kas uz Viņu paļaujas.</div></div>
    </body>
</html>
