
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tad cēlās augstais priesteris Ēljašibs un viņa priesteru brāļi un uzcēla Avju vārtus. Viņi iesvētīja tos un iecēla tiem durvis; viņi turpināja darbus līdz Hammeas tornim un tad tālāk līdz Hananeēla tornim.</div></div>
<div class="par"><div class="verse" verse="2"><div class="verse-label">2</div>Aiz viņiem strādāja Jērikas vīri, un aiz tiem strādāja Zakurs, Imrija dēls.</div></div>
<div class="par"><div class="verse" verse="3"><div class="verse-label">3</div>Un Senaas dēli cēla Zivju vārtus; viņi nostiprināja to baļķus, ielika to durvis, bultas un aizšaujamos.</div></div>
<div class="par"><div class="verse" verse="4"><div class="verse-label">4</div>Aiz viņiem laboja Meremots, Hakoca dēla Ūrijas dēls, un blakus viņam laboja Mešullāms, Mešezabeēla dēla Berehjas dēls. Tālāk aiz viņa laboja Cadoks, Baānas dēls.</div></div>
<div class="par"><div class="verse" verse="5"><div class="verse-label">5</div>Viņam līdzās labošanas darbus veica tekojieši, bet viņu dižciltīgie nelieca savus kaklus sava Kunga darbā.</div></div>
<div class="par"><div class="verse" verse="6"><div class="verse-label">6</div>Un Jojāda, Pašeaha dēls, un Mešullāms, Besodjas dēls, izlaboja Vecos vārtus; viņi nostiprināja to baļķus un ielika durvis, bultas un aizšaujamos.</div></div>
<div class="par"><div class="verse" verse="7"><div class="verse-label">7</div>Un aiz viņiem laboja gibeonietis Melatja un meronotietis Jadons, Gibeonas un Micpas vīri, kas bija padoti Aiz-Eifratas pārvaldnieka sēdeklim.</div></div>
<div class="par"><div class="verse" verse="8"><div class="verse-label">8</div>Aiz viņiem laboja Usiēls, Harhajas dēls, un citi, kas bija zeltkaļi. Viņiem līdzās strādāja Hananja, kāds no ziežu maisītājiem. Un viņi atjaunoja Jeruzālemi līdz Platajam mūrim.</div></div>
<div class="par"><div class="verse" verse="9"><div class="verse-label">9</div>Aiz viņiem tālāk laboja Refaja, Hūra dēls, kas bija Jeruzālemes pusapriņķa priekšnieks.</div></div>
<div class="par"><div class="verse" verse="10"><div class="verse-label">10</div>Un aiz viņa laboja Jedaja, Harumafa dēls, iepretim savai mājai, un aiz viņa Hatušs, Hašabnejas dēls.</div></div>
<div class="par"><div class="verse" verse="11"><div class="verse-label">11</div>Malhija, Harima dēls, un Hašubs, Pahat-Moāba dēls, izlaboja kādu citu gabalu un Cepļu torni.</div></div>
<div class="par"><div class="verse" verse="12"><div class="verse-label">12</div>Aiz viņa laboja Šalums, Halloheša dēls, kas bija Jeruzālemes otra pusapriņķa priekšnieks, viņš pats un viņa meitas.</div></div>
<div class="par"><div class="verse" verse="13"><div class="verse-label">13</div>Hanuns un Sanoas iedzīvotāji izlaboja Ielejas vārtus; viņi tos uzcēla un ielika durvis, pielika bultas un aizšaujamos un izlaboja vēl tūkstoš olektis mūra līdz Mēslu vārtiem.</div></div>
<div class="par"><div class="verse" verse="14"><div class="verse-label">14</div>Malkija, Rehaba dēls, kas bija Bet-Keremas pusapriņķa priekšnieks, pats izlaboja Mēslu vārtus; viņš tos uzcēla un ielika to durvis, bultas un aizšaujamos.</div></div>
<div class="par"><div class="verse" verse="15"><div class="verse-label">15</div>Un Šalums, Kol-Hoses dēls, Micpas pusapriņķa priekšnieks, izlaboja Avota vārtus; viņš tos uzcēla un apjuma un ielika to durvis, bultas un aizšaujamos; un viņš cēla Šelaha dīķa mūri pie ķēniņa dārza un līdz kāpnēm, kas ved lejup no Dāvida pilsētas.</div></div>
<div class="par"><div class="verse" verse="16"><div class="verse-label">16</div>Aiz viņa laboja Nehemija, Azbuka dēls, Bet-Cūras pusapriņķa priekšnieks, līdz tai vietai, kas iepretim Dāvida kapiem un līdz mākslīgajam dīķim un līdz karavīru mītnei.</div></div>
<div class="par"><div class="verse" verse="17"><div class="verse-label">17</div>Aiz viņa laboja levīti: Rehums, Banija dēls, blakus viņam Hašabja, Kegilas pusapriņķa priekšnieks, laboja sava apriņķa daļu.</div></div>
<div class="par"><div class="verse" verse="18"><div class="verse-label">18</div>Blakus viņam laboja viņa brālis Bavajs, Henadada dēls, Kegilas pusapriņķa priekšnieks.</div></div>
<div class="par"><div class="verse" verse="19"><div class="verse-label">19</div>Un blakus viņam laboja kādu citu gabalu Ēzers, Ješuas dēls, Micpas priekšnieks, pretim uzejai pie stūra ieroču noliktavas.</div></div>
<div class="par"><div class="verse" verse="20"><div class="verse-label">20</div>Aiz viņa uzcītīgi laboja kādu citu gabalu Bāruhs, Zabaja dēls, no stūra līdz augstā priestera Ēljašiba nama durvīm.</div></div>
<div class="par"><div class="verse" verse="21"><div class="verse-label">21</div>Aiz viņa laboja Meremots, Hakoca dēla Ūrijas dēls, sākot no Ēljašiba nama durvīm līdz Ēljašiba nama galam.</div></div>
<div class="par"><div class="verse" verse="22"><div class="verse-label">22</div>Aiz viņiem laboja priesteri, Jordānas ielejas vīri.</div></div>
<div class="par"><div class="verse" verse="23"><div class="verse-label">23</div>Aiz viņiem laboja Benjamīns un Hašubs pretī savai mājai. Aiz viņiem laboja Asarja, Ananjas dēla, Maāsejas dēls, pie savas paša mājas.</div></div>
<div class="par"><div class="verse" verse="24"><div class="verse-label">24</div>Aiz viņa laboja otru gabalu Binnujs, Henadada dēls, no Asarjas mājas līdz stūrim un līdz krustojumam.</div></div>
<div class="par"><div class="verse" verse="25"><div class="verse-label">25</div>Palals, Ūzajas dēls, laboja iepretim stūrim un tornim, kas paceļas no ķēniņa augšējā nama pie sardzes pagalma. Viņam sekoja Pedaja, Paroša dēls.</div></div>
<div class="par"><div class="verse" verse="26"><div class="verse-label">26</div>Un Tempļa kalpotāji, kas dzīvoja Ofēlā, laboja līdz tai vietai, kas pretim Ūdens vārtiem uz austrumiem, un līdz tornim, kas tur izvirzīts uz priekšu.</div></div>
<div class="par"><div class="verse" verse="27"><div class="verse-label">27</div>Aiz viņa laboja tekojieši otru gabalu, pretī Lielajam tornim, kas izvirzīts uz priekšu, un līdz Ofēlas mūrim.</div></div>
<div class="par"><div class="verse" verse="28"><div class="verse-label">28</div>No Zirgu vārtiem uz augšu laboja priesteri, katrs pie savas mājas.</div></div>
<div class="par"><div class="verse" verse="29"><div class="verse-label">29</div>Aiz viņiem laboja Cadoks, Imera dēls, pretim savai mājai. Un aiz viņa laboja Šemaja, Šehanjas dēls, Austrumu vārtu sargs.</div></div>
<div class="par"><div class="verse" verse="30"><div class="verse-label">30</div>Blakus viņam laboja otru gabalu Hananja, Šelemjas dēls, un Hanuns, Calafa sestais dēls. Aiz viņa laboja Mešullāms, Berehjas dēls, pretim savai istabai.</div></div>
<div class="par"><div class="verse" verse="31"><div class="verse-label">31</div>Aiz viņa laboja Malhija, viens no zeltkaļiem, līdz Tempļa kalpotāju un tirgotāju namam pretim Pārvaldes vārtiem un līdz stūra augšistabai.</div></div>
<div class="par"><div class="verse" verse="32"><div class="verse-label">32</div>Un zeltkaļi un tirgotāji laboja starp stūra augšistabu un Avju vārtiem.</div></div>
    </body>
</html>
