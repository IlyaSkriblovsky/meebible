
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un septītā mēneša pirmajā dienā noturiet svētu sapulci un nekādu darbu nedariet tanī dienā: tā lai jums ir diena, kurā jāpūš taures.</div></div>
<div class="par"><div class="verse" verse="2"><div class="verse-label">2</div>Un sagatavojiet dedzināmo upuri par patīkamu smaržu Tam Kungam: vienu jaunu vērsi, vienu aunu, septiņus jērus, kas gadu veci un bez vainas,</div></div>
<div class="par"><div class="verse" verse="3"><div class="verse-label">3</div>un pie tā kā ēdamo upuri no smalkiem kviešu miltiem, kas sajaukti ar eļļu, trīs desmitdaļas ēfas uz vērsi un divas desmitdaļas uz aunu,</div></div>
<div class="par"><div class="verse" verse="4"><div class="verse-label">4</div>un vienu desmitdaļu uz ikkatru no septiņiem jēriem,</div></div>
<div class="par"><div class="verse" verse="5"><div class="verse-label">5</div>un vienu āzi grēku upurim jums par salīdzināšanu,</div></div>
<div class="par"><div class="verse" verse="6"><div class="verse-label">6</div>klāt pie jaunā mēneša dedzināmā upura un tā ēdamā upura un pie ikdienas dedzināmā upura un tā ēdamā upura un to dzeramiem upuriem pēc noteiktas kārtības - tas viss lai ir par patīkamu smaržu, par uguns upuri Tam Kungam.</div></div>
<div class="par"><div class="verse" verse="7"><div class="verse-label">7</div>Un septītā mēneša desmitajā dienā jums ir noturama sasaukta svēta sapulce; tad jums savas dvēseles jāpakļauj gavēnim un nekādu darbu jums nebūs darīt.</div></div>
<div class="par"><div class="verse" verse="8"><div class="verse-label">8</div>Bet jums būs upurēt dedzināmo upuri par patīkamu smaržu Tam Kungam: vienu jaunu vērsi, vienu aunu, septiņus gadu vecus jērus, tie visi lai jums ir bez vainas;</div></div>
<div class="par"><div class="verse" verse="9"><div class="verse-label">9</div>un pie tā kā ēdamo upuri pienesiet no smalkiem kviešu miltiem, kas sajaukti ar eļļu, trīs desmitdaļas uz vērsi un divas desmitdaļas uz aunu,</div></div>
<div class="par"><div class="verse" verse="10"><div class="verse-label">10</div>un vienu desmitdaļu uz ikkatru no septiņiem jēriem,</div></div>
<div class="par"><div class="verse" verse="11"><div class="verse-label">11</div>un vienu āzi par grēku upuri klāt pie grēku salīdzināšanas upura un pie ikdienas dedzināmiem upuriem un to ēdamiem upuriem kopā ar viņu dzeramiem upuriem.</div></div>
<div class="par"><div class="verse" verse="12"><div class="verse-label">12</div>Un arī septītā mēneša piecpadsmitajā dienā jums ir noturama svēta sapulce; nekādu darbu jums nebūs darīt, jums septiņas dienas svinami svētki Tam Kungam.</div></div>
<div class="par"><div class="verse" verse="13"><div class="verse-label">13</div>Un jums jāpienes dedzināmais upuris, uguns upuris, par patīkamu smaržu Tam Kungam: trīspadsmit jauni vērši, divi auni, četrpadsmit jēri, kas gadu veci,- tie visi lai ir bez vainas.</div></div>
<div class="par"><div class="verse" verse="14"><div class="verse-label">14</div>Un tāpat sagatavojiet tā ēdamo upuri no smalkiem kviešu miltiem, kas sajaukti ar eļļu, trīs desmitdaļas uz ikvienu no trīspadsmit vēršiem, divas desmitdaļas uz katru no diviem auniem</div></div>
<div class="par"><div class="verse" verse="15"><div class="verse-label">15</div>un pa vienai desmitdaļai uz ikkatru no četrpadsmit jēriem;</div></div>
<div class="par"><div class="verse" verse="16"><div class="verse-label">16</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un dzeramo upuri.</div></div>
<div class="par"><div class="verse" verse="17"><div class="verse-label">17</div>Bet otrā dienā: divpadsmit jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="18"><div class="verse-label">18</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="19"><div class="verse-label">19</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un to dzeramiem upuriem.</div></div>
<div class="par"><div class="verse" verse="20"><div class="verse-label">20</div>Bet trešajā dienā: vienpadsmit jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="21"><div class="verse-label">21</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="22"><div class="verse-label">22</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un dzeramo upuri.</div></div>
<div class="par"><div class="verse" verse="23"><div class="verse-label">23</div>Un ceturtajā dienā: desmit jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="24"><div class="verse-label">24</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="25"><div class="verse-label">25</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un dzeramo upuri.</div></div>
<div class="par"><div class="verse" verse="26"><div class="verse-label">26</div>Un piektajā dienā: deviņus jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="27"><div class="verse-label">27</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="28"><div class="verse-label">28</div>un vienu āzi grēku upurim klāt pie ikdienas dedzināmā upura ar tā ēdamo upuri un dzeramo upuri.</div></div>
<div class="par"><div class="verse" verse="29"><div class="verse-label">29</div>Un sestajā dienā: astoņus jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="30"><div class="verse-label">30</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="31"><div class="verse-label">31</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un dzeramiem upuriem.</div></div>
<div class="par"><div class="verse" verse="32"><div class="verse-label">32</div>Un septītajā dienā: septiņus jaunus vēršus, divus aunus, četrpadsmit jērus, kas gadu veci un bez vainas,</div></div>
<div class="par"><div class="verse" verse="33"><div class="verse-label">33</div>un to ēdamos upurus un dzeramos upurus gan pie vēršiem, gan pie auniem un pie jēriem pēc to skaita, kā pienākas;</div></div>
<div class="par"><div class="verse" verse="34"><div class="verse-label">34</div>un vienu āzi grēku upurim klāt pie ikdienas dedzināmā upura līdz ar tā ēdamo upuri un dzeramo upuri.</div></div>
<div class="par"><div class="verse" verse="35"><div class="verse-label">35</div>Astotajā dienā jums ir noturama svēta sapulce; nekādu darbu jums nebūs darīt.</div></div>
<div class="par"><div class="verse" verse="36"><div class="verse-label">36</div>Un jums jāatnes dedzināmais upuris, uguns upuris, par patīkamu smaržu Tam Kungam: viens jauns vērsis, viens auns un septiņi jēri, kas gadu veci un bez vainas,</div></div>
<div class="par"><div class="verse" verse="37"><div class="verse-label">37</div>un to ēdamie upuri un dzeramie upuri gan pie vērša, gan pie auna un pie jēriem pēc viņu skaita, kā pienākas;</div></div>
<div class="par"><div class="verse" verse="38"><div class="verse-label">38</div>un vienu āzi grēku upurim klāt pie pastāvīgā ikdienas dedzināmā upura līdz ar tā ēdamo upuri un dzeramo upuri.</div></div>
<div class="par"><div class="verse" verse="39"><div class="verse-label">39</div>To visu jūs rīkojiet Tam Kungam noteiktos svētku laikos, kādi jums ir, klāt pie jūsu solījumu upuriem un jūsu labprātīgiem upuriem, jūsu dedzināmiem upuriem un jūsu ēdamiem upuriem, un jūsu dzeramiem upuriem, un jūsu pateicības upuriem."</div></div>
    </body>
</html>
