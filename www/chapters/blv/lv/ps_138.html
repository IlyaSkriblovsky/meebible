
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida psalms. Es Tevi, Kungs, teikšu no visas sirds, es dievu priekšā Tev dziedāšu slavas dziesmas;</div></div>
<div class="par"><div class="verse" verse="2"><div class="verse-label">2</div>es Tevi pielūgšu Tavā svētajā namā, es teikšu Tavu Vārdu par Tavu žēlastību un uzticību, jo Tu esi pār Savu vārdu paaugstinājis Savus apsolījumus.</div></div>
<div class="par"><div class="verse" verse="3"><div class="verse-label">3</div>Kad es Tevi piesaucu, Tu mani paklausīji un devi manai dvēselei drosmi un spēku.</div></div>
<div class="par"><div class="verse" verse="4"><div class="verse-label">4</div>Visi ķēniņi virs zemes teiks Tevi, Kungs, kad viņi dzirdēs Tavas mutes vārdus,</div></div>
<div class="par"><div class="verse" verse="5"><div class="verse-label">5</div>un viņi dziedās par Tā Kunga ceļiem, jo Tā Kunga godība ir liela.</div></div>
<div class="par"><div class="verse" verse="6"><div class="verse-label">6</div>Tiešām, Tas Kungs ir dižens, tomēr Viņš uzlūko pazemīgo un pazīst lepno jau no tālienes.</div></div>
<div class="par"><div class="verse" verse="7"><div class="verse-label">7</div>Kad man jāstaigā zem ciešanu spaida, Tu uzturi manu dzīvību; Tu izstiep Savu roku pret manu ienaidnieku dusmām, un Tava labā roka man palīdz un palīdzēs.</div></div>
<div class="par"><div class="verse" verse="8"><div class="verse-label">8</div>Tas Kungs to darīs manas glābšanas labā! Tava žēlastība, Kungs, paliek mūžīgi! Neatstāj Savu roku darbu!</div></div>
    </body>
</html>
