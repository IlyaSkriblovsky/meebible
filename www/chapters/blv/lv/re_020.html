
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Es redzēju eņģeli nokāpjam no debesīm, tam bija rokā bezdibeņa atslēga un liela ķēde.</div></div>
<div class="par"><div class="verse" verse="2"><div class="verse-label">2</div>Viņš satvēra pūķi, veco čūsku, kas ir velns un sātans, un sasēja to uz tūkstoš gadiem,</div></div>
<div class="par"><div class="verse" verse="3"><div class="verse-label">3</div>iemeta to bezdibenī, aizslēdza to un uzlika zīmogu virsū, lai tas nepieviltu vairs tautas, kamēr būs pagājuši tūkstoš gadi. Pēc tam viņam uz īsu laiku jātop atsvabinātam.</div></div>
<div class="par"><div class="verse" verse="4"><div class="verse-label">4</div>Tad es redzēju troņus, uz tiem apsēdās kādi, tiem bija dots tiesu spriest; un redzēju to dvēseles, kas Jēzus liecības un Dieva vārda dēļ noslepkavoti, kuri nebija pielūguši zvēru un viņa tēlu un nebija pieņēmuši zīmi uz savas pieres un rokas, tie kļuva dzīvi un valdīja kopā ar Kristu tūkstoš gadu.</div></div>
<div class="par"><div class="verse" verse="5"><div class="verse-label">5</div>Bet pārējie mirušie neatdzīvojās, pirms nebija pagājis tūkstoš gadu. Šī ir pirmā augšāmcelšanās.</div></div>
<div class="par"><div class="verse" verse="6"><div class="verse-label">6</div>Svētlaimīgs un svēts ir tas, kam daļa pie pirmās augšāmcelšanās. Pār tādiem otrai nāvei nav varas; bet tie būs Dieva un Kristus priesteri un valdīs kopā ar Viņu tūkstoš gadu.</div></div>
<div class="par"><div class="verse" verse="7"><div class="verse-label">7</div>Un, kad tūkstoš gadu būs pagājis, sātans tiks atsvabināts no sava cietuma.</div></div>
<div class="par"><div class="verse" verse="8"><div class="verse-label">8</div>Un tas ies pievilt tautas, kas dzīvo četros zemes galos, Gogu un Magogu, un tos sapulcināt karam; viņu skaits ir kā jūras smiltis.</div></div>
<div class="par"><div class="verse" verse="9"><div class="verse-label">9</div>Tie uzkāpa zemes augstienē, ielenca svēto nometni un mīļoto pilsētu. Tad uguns krita no debesīm un aprija tos.</div></div>
<div class="par"><div class="verse" verse="10"><div class="verse-label">10</div>Velnu, kas viņus pievīla, iemeta uguns un sēra jūrā, tur bija arī zvērs un viltus pravietis; tie tiks mocīti dienām un naktīm mūžīgi mūžam.</div></div>
<div class="par"><div class="verse" verse="11"><div class="verse-label">11</div>Tad es redzēju lielu baltu goda krēslu un To, kas tanī sēdēja; no Viņa vaiga bēga zeme un debess, un tiem nebija kur palikt.</div></div>
<div class="par"><div class="verse" verse="12"><div class="verse-label">12</div>Es redzēju mirušos, lielos un mazos, stāvam goda krēsla priekšā: un grāmatas tika atvērtas. Tika atvērta vēl cita grāmata, tā ir dzīvības grāmata. Mirušie tika tiesāti pēc tā, kas rakstīts grāmatās, pēc viņu darbiem.</div></div>
<div class="par"><div class="verse" verse="13"><div class="verse-label">13</div>Jūra atdeva savus mirušos, nāve un viņas valstība atdeva savus mirušos; un tie tika tiesāti, ikviens pēc viņa darbiem.</div></div>
<div class="par"><div class="verse" verse="14"><div class="verse-label">14</div>Arī nāvi un nāves valstību iemeta uguns jūrā. Šī ir otrā nāve - uguns jūra.</div></div>
<div class="par"><div class="verse" verse="15"><div class="verse-label">15</div>Ja, kas nebija rakstīts dzīvības grāmatā, to iemeta uguns jūrā.</div></div>
    </body>
</html>
