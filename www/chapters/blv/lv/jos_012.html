
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Šie nu ir tās zemes ķēniņi, kurus Israēla bērni uzvarēja un kuru zemes viņi ieguva, pārcēlušies pāri Jordānai, no Arnonas upes līdz Hermona kalnam ar visu klajumu uz austrumu pusi no Jordānas:</div></div>
<div class="par"><div class="verse" verse="2"><div class="verse-label">2</div>Sihons, amoriešu ķēniņš, kas dzīvoja Hešbonā un valdīja kā ķēniņš pār apgabalu no Aroēras Arnonas upes krastmalā, no upes ielejas vidus sākot, un pār pusi Gileādas līdz Jabokas upei, kas ir robežupe ar amoniešiem,</div></div>
<div class="par"><div class="verse" verse="3"><div class="verse-label">3</div>un pār līdzenumu līdz Kinnerota ezera austrumu krastiem un Bet-Ješimotas virzienā līdz Tuksneša jūrai, tas ir, Sāls jūrai, un dienvidos līdz Pizgas kalna pakājei.</div></div>
<div class="par"><div class="verse" verse="4"><div class="verse-label">4</div>Otrs bija Ogs, Basanas ķēniņš, kas bija atlicies no refajiešiem un valdīja Aštorotā un Edrejā.</div></div>
<div class="par"><div class="verse" verse="5"><div class="verse-label">5</div>Viņš valdīja kā ķēniņš pār Hermona kalnāju un Salku un pār visu Basanu līdz gešūriešu un maāhatiešu robežām, un pār pusi no Gileādas līdz robežām ar Sihonu, Hešbonas ķēniņu.</div></div>
<div class="par"><div class="verse" verse="6"><div class="verse-label">6</div>Mozus, Tā Kunga kalps, un Israēla bērni tos sakāva, un jau Mozus, Tā Kunga kalps, deva šos apgabalus rūbeniešiem un gadiešiem un Manases pusciltij īpašumā.</div></div>
<div class="par"><div class="verse" verse="7"><div class="verse-label">7</div>Šie nu ir tās zemes ķēniņi, kurus Jozua ar Israēla bērniem uzvarēja šaipus Jordānas, rietumos no Baal-Gadas un no Libanona kalnu ielejas līdz Halaka kalnam, kas paceļas pretī Seīram, un Jozua nodeva šo apgabalu Israēla ciltīm par īpašumu pēc viņu daļām.</div></div>
<div class="par"><div class="verse" verse="8"><div class="verse-label">8</div>Bet kalnos un ielejās, klajumos un pakalnos, kā arī tuksnesī un dienvidu zemē mita hetieši, amorieši, kānaānieši, ferisieši, hīvieši un jebusieši.</div></div>
<div class="par"><div class="verse" verse="9"><div class="verse-label">9</div>Jērikas ķēniņš bija viens; Ajas ķēniņš, kas bija sānis no Bēteles, - viens;</div></div>
<div class="par"><div class="verse" verse="10"><div class="verse-label">10</div>Jeruzālemes ķēniņš - viens; Hebronas ķēniņš - viens;</div></div>
<div class="par"><div class="verse" verse="11"><div class="verse-label">11</div>Jarmutas ķēniņš - viens; Lahišas ķēmjniņš - viens;</div></div>
<div class="par"><div class="verse" verse="12"><div class="verse-label">12</div>Eglonas ķēniņš - viens; Gezeras ķēmjniņš - viens;</div></div>
<div class="par"><div class="verse" verse="13"><div class="verse-label">13</div>Debīras ķēniņš - viens; Gederas ķēniņš  - viens;</div></div>
<div class="par"><div class="verse" verse="14"><div class="verse-label">14</div>Hormas ķēniņš - viens; Aradas ķēniņš  - viens;</div></div>
<div class="par"><div class="verse" verse="15"><div class="verse-label">15</div>Libnas ķēniņš - viens; Adullāmas ķēniņš  - viens;</div></div>
<div class="par"><div class="verse" verse="16"><div class="verse-label">16</div>Makēdas ķēniņš - viens; Bēteles ķēniņš  - viens;</div></div>
<div class="par"><div class="verse" verse="17"><div class="verse-label">17</div>Tapuas ķēniņš - viens; Heferas ķēniņš  - viens;</div></div>
<div class="par"><div class="verse" verse="18"><div class="verse-label">18</div>Afekas ķēniņš - viens; Šaronas ķēniņš  - viens;</div></div>
<div class="par"><div class="verse" verse="19"><div class="verse-label">19</div>Madonas ķēniņš - viens; Hacoras ķēniņš  - viens;</div></div>
<div class="par"><div class="verse" verse="20"><div class="verse-label">20</div>Šimronas-Meronas ķēniņš - viens; Akšafas ķēniņš - viens;</div></div>
<div class="par"><div class="verse" verse="21"><div class="verse-label">21</div>Taānakas ķēniņš - viens; Megidas ķēniņš - viens;</div></div>
<div class="par"><div class="verse" verse="22"><div class="verse-label">22</div>Kedešas ķēniņš - viens; Jokneāmas, pie Karmela, ķēniņš - viens;</div></div>
<div class="par"><div class="verse" verse="23"><div class="verse-label">23</div>Doras ķēniņš, pie Doras kāpām, - viens; Galilejas tautu ķēniņš - viens;</div></div>
<div class="par"><div class="verse" verse="24"><div class="verse-label">24</div>Tircas ķēniņš - viens. Pavisam kopā šo ķēniņu - trīsdesmit viens.</div></div>
    </body>
</html>
