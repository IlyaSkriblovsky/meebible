
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs runāja uz Mozu, sacīdams:</div></div>
<div class="par"><div class="verse" verse="2"><div class="verse-label">2</div>"Runā uz Israēla bērniem un saki viņiem: Es esmu Tas Kungs, jūsu Dievs!</div></div>
<div class="par"><div class="verse" verse="3"><div class="verse-label">3</div>Pēc Ēģiptes zemes paražām, kur jūs arī esat mājojuši, jūs nedrīkstat darīt savus darbus; un arī pēc Kānaāna zemes parauga, kur Es jūs vedīšu, jūs nedrīkstat darīt, un viņu nolikumiem nesekojiet.</div></div>
<div class="par"><div class="verse" verse="4"><div class="verse-label">4</div>Manas taisnās tiesas dariet un sargājiet Manus likumus, ka jūs pēc tiem staigājat, - Es esmu Tas Kungs, jūsu Dievs!</div></div>
<div class="par"><div class="verse" verse="5"><div class="verse-label">5</div>Sargājiet Manus likumus un Manas taisnās tiesas; ikviens cilvēks, kas to darīs, tas to dēļ dzīvos,- Es esmu Tas Kungs!</div></div>
<div class="par"><div class="verse" verse="6"><div class="verse-label">6</div>Nevienam nebūs pieiet pie sava asinsrada un atsegt kaunumu,- Es esmu Tas Kungs!</div></div>
<div class="par"><div class="verse" verse="7"><div class="verse-label">7</div>Sava tēva un savas mātes kaunumu tev nebūs atsegt; tā ir tava māte, viņas kaunums lai netiek atsegts.</div></div>
<div class="par"><div class="verse" verse="8"><div class="verse-label">8</div>Sava tēva sievas kaunumu tev nebūs atsegt; tas ir tava tēva kaunums.</div></div>
<div class="par"><div class="verse" verse="9"><div class="verse-label">9</div>Savas māsas kaunumu, kas ir tava tēva vai tavas mātes meita, tev nebūs atsegt, vienalga, vai tā būtu mājā vai ārā dzimusi.</div></div>
<div class="par"><div class="verse" verse="10"><div class="verse-label">10</div>Sava dēla meitas vai savas meitas meitas kaunumu tev nebūs atsegt, jo tas ir tavs kaunums.</div></div>
<div class="par"><div class="verse" verse="11"><div class="verse-label">11</div>Sava tēva sievas meitas kaunumu tev nebūs atsegt, jo tā ir tava tēva bērns, tava māsa.</div></div>
<div class="par"><div class="verse" verse="12"><div class="verse-label">12</div>Sava tēva māsas kaunumu tev nebūs atsegt, jo tā ir tava tēva asinsradiniece.</div></div>
<div class="par"><div class="verse" verse="13"><div class="verse-label">13</div>Savas mātes māsas kaunumu tev nebūs atsegt, jo viņa ir tavas mātes asinsradiniece.</div></div>
<div class="par"><div class="verse" verse="14"><div class="verse-label">14</div>Sava tēva brāļa kaunumu tev nebūs atsegt, viņa sievai netuvojies, jo viņš ir tavs tēvocis.</div></div>
<div class="par"><div class="verse" verse="15"><div class="verse-label">15</div>Savas vedeklas kaunumu tev nebūs atsegt, jo viņa ir tava dēla sieva, viņas kaunums lai netiek atsegts.</div></div>
<div class="par"><div class="verse" verse="16"><div class="verse-label">16</div>Sava brāļa sievas kaunumu tev nebūs atsegt, jo tas ir tava brāļa kaunums.</div></div>
<div class="par"><div class="verse" verse="17"><div class="verse-label">17</div>Kādas sievas un viņas meitas kaunumu tev nebūs atsegt; ja tā būtu viņas dēla meita vai viņas meitas meita, tev nebūs ņemt to ar nolūku atsegt tās kaunumu, jo viņas ir tuvākās asinsradinieces; un tā ir negantība.</div></div>
<div class="par"><div class="verse" verse="18"><div class="verse-label">18</div>Tev arī nebūs ņemt pie savas sievas klāt viņas māsu, lai atsegtu viņas kaunumu, lai darītu sievu greizsirdīgu, viņai pašai vēl dzīvai esot.</div></div>
<div class="par"><div class="verse" verse="19"><div class="verse-label">19</div>Tev arī nebūs aizskart sievu viņas mēnešziedu laikā, kamēr viņa ir nešķīsta, tev nebūs viņai tuvoties, lai atsegtu tās kaunumu.</div></div>
<div class="par"><div class="verse" verse="20"><div class="verse-label">20</div>Tev arī nebūs pie sava tuvāka sievas gulēt ar nolūku, lai tā apaugļotos, tā ar to apgānīdamies.</div></div>
<div class="par"><div class="verse" verse="21"><div class="verse-label">21</div>Un no saviem pēcnācējiem tev ir aizliegts dot kādu, lai to vestu cauri ugunij Moloham, ka tu sava Dieva Vārdu nepulgo,- Es esmu Tas Kungs!</div></div>
<div class="par"><div class="verse" verse="22"><div class="verse-label">22</div>Ar vīru tev nebūs gulēt kopā, kā kopā guļ ar sievu; tā ir negantība.</div></div>
<div class="par"><div class="verse" verse="23"><div class="verse-label">23</div>Un nekādi dzimuma sakari tev nav atļauti ar lopiem, ka tu ar tiem neapgānies; arī sievai ir aizliegts nostāties, lai tiktu apieta no dzīvnieka; tā ir kauna pilna apgānīšanās.</div></div>
<div class="par"><div class="verse" verse="24"><div class="verse-label">24</div>Neapgānieties ar to visu, jo ar to ir apgānījušās tās tautas, ko Es izdzīšu jums pa priekšu.</div></div>
<div class="par"><div class="verse" verse="25"><div class="verse-label">25</div>Arī zeme ir apgānījusies, un Es pie tās piemeklēšu viņu pārkāpumus, tā ka zeme izspļaus savus iedzīvotājus.</div></div>
<div class="par"><div class="verse" verse="26"><div class="verse-label">26</div>Bet jums būs pasargāt Manus likumus un Manas taisnās tiesas, un nekā nedariet no visām šīm negantībām, ne iedzimtais, nedz svešinieks, kas mīt jūsu vidū.</div></div>
<div class="par"><div class="verse" verse="27"><div class="verse-label">27</div>Jo visas šīs negantības ir darījuši šīs zemes ļaudis, kas pirms jums bijuši, tāpēc zeme ir apgānīta.</div></div>
<div class="par"><div class="verse" verse="28"><div class="verse-label">28</div>Ka šī zeme jūs neizspļauj, kad jūs to padarāt nešķīstu, tāpat kā tā ir izspļāvusi tautas, kas pirms jums bija.</div></div>
<div class="par"><div class="verse" verse="29"><div class="verse-label">29</div>Jo ikviens, kas kādu no šīm negantībām darīs, arī tās dvēseles, kas to darījušas,- tās lai tiek izdeldētas no savas tautas vidus.</div></div>
<div class="par"><div class="verse" verse="30"><div class="verse-label">30</div>Tāpēc sargājiet Manus norādījumus, ka jūs nedarāt pēc negantības ieražām, ko tie pirms jums ir darījuši, neapgānieties,- Es esmu Tas Kungs, jūsu Dievs!"</div></div>
    </body>
</html>
