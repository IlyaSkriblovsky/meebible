
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju korim. No korahītu dziesmām.</div></div>
<div class="par"><div class="verse" verse="2"><div class="verse-label">2</div>Liels ir Tas Kungs un augsti teicams mūsu Dieva pilsētā Viņa svētajā kalnā.</div></div>
<div class="par"><div class="verse" verse="3"><div class="verse-label">3</div>Diženi paceļas Ciānas kalns, visas zemes prieks, ziemeļu pusē - īsta lielā ķēniņa pilsēta.</div></div>
<div class="par"><div class="verse" verse="4"><div class="verse-label">4</div>Dievs tās pilīs ir atzīts par drošu patvērumu.</div></div>
<div class="par"><div class="verse" verse="5"><div class="verse-label">5</div>Jo, redzi, valdnieki pulcējās kopā un lauzās tai virsū,</div></div>
<div class="par"><div class="verse" verse="6"><div class="verse-label">6</div>bet, kad viņi to ieraudzīja, viņi samulsa, iztrūkās un bēga.</div></div>
<div class="par"><div class="verse" verse="7"><div class="verse-label">7</div>Trīsas viņiem tur pārskrēja, drebuļi kā sievai, kurai jādzemdē.</div></div>
<div class="par"><div class="verse" verse="8"><div class="verse-label">8</div>Ar austriņa vētru Tu satrieci kuģus, kas nāca no Taršišas.</div></div>
<div class="par"><div class="verse" verse="9"><div class="verse-label">9</div>Kā to bijām dzirdējuši, tā to redzējām Tā Kunga Cebaota, mūsu Dieva, pilsētā; Dievs to nostiprinājis uz mūžu mūžiem. (Sela.)</div></div>
<div class="par"><div class="verse" verse="10"><div class="verse-label">10</div>Mēs pieminam Tavu žēlastību, ak, Dievs, Tavā svētajā namā,</div></div>
<div class="par"><div class="verse" verse="11"><div class="verse-label">11</div>kā Tavs Vārds, Dievs, tāpat arī Tava slava sniedzas līdz pasaules galiem. Tava labā roka ir svētības pilna.</div></div>
<div class="par"><div class="verse" verse="12"><div class="verse-label">12</div>Ciānas kalns lai priecājas, un Jūdas meitas lai līksmo par Tavām tiesām!</div></div>
<div class="par"><div class="verse" verse="13"><div class="verse-label">13</div>Eita visapkārt ap Ciānu, apstaigājiet to no visām pusēm, skaitiet tās torņus,</div></div>
<div class="par"><div class="verse" verse="14"><div class="verse-label">14</div>ieskatieties viņas mūros, izstaigājiet viņas pilis, lai par visu to jūs varētu stāstīt nākamai audzei,</div></div>
<div class="par"><div class="verse" verse="15"><div class="verse-label">15</div>ka tāds ir Dievs, mūsu Dievs, kas mūs vadīs mūžu mūžos.</div></div>
    </body>
</html>
