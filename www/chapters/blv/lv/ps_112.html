
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Alelujā! Svētīgs tas cilvēks, kas bīstas To Kungu, kam ir sirsnīgs prieks par Viņa baušļiem!</div></div>
<div class="par"><div class="verse" verse="2"><div class="verse-label">2</div>Viņa dzimums būs varens virs zemes, tas būs svētīts kā taisno cilts.</div></div>
<div class="par"><div class="verse" verse="3"><div class="verse-label">3</div>Turība un bagātība būs viņa namā, viņa taisnība paliek mūžīgi.</div></div>
<div class="par"><div class="verse" verse="4"><div class="verse-label">4</div>Taisnajiem Viņš tumsībā uzaust kā gaisma; Viņš ir žēlīgs, žēlsirdīgs un taisns.</div></div>
<div class="par"><div class="verse" verse="5"><div class="verse-label">5</div>Labi tam cilvēkam, kas ir žēlsirdīgs un labprāt aizdod, viņš tiesā panāks savu taisnību;</div></div>
<div class="par"><div class="verse" verse="6"><div class="verse-label">6</div>viņš savā garā neļodzīsies nemūžam, taisnais paliek mūžīgā piemiņā.</div></div>
<div class="par"><div class="verse" verse="7"><div class="verse-label">7</div>Viņš nebīstas no ļaunas slavas, viņa sirds ir stipra savā paļāvībā uz To Kungu.</div></div>
<div class="par"><div class="verse" verse="8"><div class="verse-label">8</div>Viņa sirds ir droša, viņš nebīstas, tiekāms ar gandarījuma prieku viņš var noskatīties uz saviem ienaidniekiem.</div></div>
<div class="par"><div class="verse" verse="9"><div class="verse-label">9</div>Viņš ir devīgs un dod nabagiem bagātīgi. Viņa taisnīgums stāv nelokāmi vienumēr, viņa rags paceļas godā.</div></div>
<div class="par"><div class="verse" verse="10"><div class="verse-label">10</div>Bezdievis to redz ar nepatiku un dusmām, bet viņš tomēr, kaut zobus griezdams, iznīks. Tas nenotiks, ko bezdievji vēlas.</div></div>
    </body>
</html>
