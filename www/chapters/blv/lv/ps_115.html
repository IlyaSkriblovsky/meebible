
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Ne mums, Kungs, ne mums, bet Savam Vārdam dod godu Savas žēlastības un uzticības dēļ!</div></div>
<div class="par"><div class="verse" verse="2"><div class="verse-label">2</div>Kāpēc tautas lai saka:"Kur tad nu ir viņu Dievs?"</div></div>
<div class="par"><div class="verse" verse="3"><div class="verse-label">3</div>Mūsu Dievs ir debesīs, ko Viņš grib, to visu Viņš dara.</div></div>
<div class="par"><div class="verse" verse="4"><div class="verse-label">4</div>Viņu dievekļi ir sudrabs un zelts, tie ir cilvēku roku darināti.</div></div>
<div class="par"><div class="verse" verse="5"><div class="verse-label">5</div>Tiem ir mute, bet tie nerunā; tiem ir acis, bet tie neredz;</div></div>
<div class="par"><div class="verse" verse="6"><div class="verse-label">6</div>tiem ir ausis, bet tie nedzird; tiem ir deguns, bet tie neko nesaož;</div></div>
<div class="par"><div class="verse" verse="7"><div class="verse-label">7</div>tiem ir rokas, bet tās nedarbojas; tiem ir kājas, bet tie nestaigā; to rīkle neizdod skaņas.</div></div>
<div class="par"><div class="verse" verse="8"><div class="verse-label">8</div>Tādi paši ir arī tie, kas tos darina un kas paļaujas uz tiem.</div></div>
<div class="par"><div class="verse" verse="9"><div class="verse-label">9</div>Israēl, ceri uz To Kungu! Viņš ir jūsu palīgs un jūsu vairogs.</div></div>
<div class="par"><div class="verse" verse="10"><div class="verse-label">10</div>Ārona nams, ceri uz To Kungu! Viņš ir jūsu palīgs un jūsu vairogs.</div></div>
<div class="par"><div class="verse" verse="11"><div class="verse-label">11</div>Jūs visi, kas bīstaties To Kungu, ceriet uz To Kungu! Viņš ir jūsu palīgs un jūsu vairogs.</div></div>
<div class="par"><div class="verse" verse="12"><div class="verse-label">12</div>Tas Kungs mūs piemin, Viņš mūs svētīs. Viņš svētīs Israēla namu, Viņš svētīs Ārona namu.</div></div>
<div class="par"><div class="verse" verse="13"><div class="verse-label">13</div>Viņš svētīs tos, kas Viņu bīstas, gan mazos, gan lielos.</div></div>
<div class="par"><div class="verse" verse="14"><div class="verse-label">14</div>Tas Kungs lai jūs vairo, jūs un jūsu bērnus,</div></div>
<div class="par"><div class="verse" verse="15"><div class="verse-label">15</div>jūs, kuri esat svētīti Tam Kungam, kas radījis debesis un zemi!</div></div>
<div class="par"><div class="verse" verse="16"><div class="verse-label">16</div>Debesu debesis pieder Tam Kungam, bet zemi Viņš deva cilvēku bērniem.</div></div>
<div class="par"><div class="verse" verse="17"><div class="verse-label">17</div>Ne mirušie slavēs To Kungu, nedz tie, kas nogrimuši klusuma zemē.</div></div>
<div class="par"><div class="verse" verse="18"><div class="verse-label">18</div>Bet mēs slavēsim To Kungu no šā laika mūžīgi. Alelujā!</div></div>
    </body>
</html>
