
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Svētīgs tas cilvēks, kas neseko bezdievīgo padomam, nedz staigā grēcinieku ceļus, nedz arī sēž paļātāju pulkā,</div></div>
<div class="par"><div class="verse" verse="2"><div class="verse-label">2</div>bet kam prāts saistās pie Tā Kunga baušļiem un kas dienām un naktīm domā par Viņa bauslību.</div></div>
<div class="par"><div class="verse" verse="3"><div class="verse-label">3</div>Tāds ir līdzīgs kokam, kas stādīts pie ūdens upēm, kas savus augļus nes pareizā laikā un kam lapas nesavīst. Viss, ko viņš dara, tam labi izdodas.</div></div>
<div class="par"><div class="verse" verse="4"><div class="verse-label">4</div>Ne tādi ir bezdievīgie: tie ir kā pelavas, ko vējš aizpūš projām.</div></div>
<div class="par"><div class="verse" verse="5"><div class="verse-label">5</div>Tāpēc bezdievīgie nepastāvēs tiesā, nedz arī taisno draudzē grēcinieki,</div></div>
<div class="par"><div class="verse" verse="6"><div class="verse-label">6</div>jo Tas Kungs pazīst taisno ceļu, bet bezdievīgo ceļš ved uz postu.</div></div>
    </body>
</html>
