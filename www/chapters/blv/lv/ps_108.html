
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida psalms. Dziesma.</div></div>
<div class="par"><div class="verse" verse="2"><div class="verse-label">2</div>Ak, Dievs, mana sirds ir droša, es dziedāšu un slavēšu ar dziesmām. Mosties, mana dvēsele!</div></div>
<div class="par"><div class="verse" verse="3"><div class="verse-label">3</div>Mostieties, arfas un cītaras, es modīšos ar ausekli!</div></div>
<div class="par"><div class="verse" verse="4"><div class="verse-label">4</div>Es Tevi slavēšu, ak, Kungs, tautu starpā, tautību vidū!</div></div>
<div class="par"><div class="verse" verse="5"><div class="verse-label">5</div>Jo līdz pat debesīm liela ir Tava žēlastība un līdz padebešiem Tava uzticība.</div></div>
<div class="par"><div class="verse" verse="6"><div class="verse-label">6</div>Pacelies, Dievs, pār debesīm un parādi Savu godību pār visu zemi!</div></div>
<div class="par"><div class="verse" verse="7"><div class="verse-label">7</div>Lai Tavi mīļotie top glābti, palīdzi mums ar Savu labo roku, paklausi mani!</div></div>
<div class="par"><div class="verse" verse="8"><div class="verse-label">8</div>Dievs runāja Savā svētajā vietā: "Es priecāšos un dalīšu Sihemu un mērīšu Sukotas leju.</div></div>
<div class="par"><div class="verse" verse="9"><div class="verse-label">9</div>Man pieder Gileāda, Man pieder Manase, Efraims ir Manas galvas aizsargs, Jūda ir Mans valdnieka zizlis.</div></div>
<div class="par"><div class="verse" verse="10"><div class="verse-label">10</div>Moābs ir Mans mazgājamais trauks, pār Edomu Es metīšu pāri Savu kurpi, Es gavilēšu kā uzvarētājs pār filistiešu zemi."</div></div>
<div class="par"><div class="verse" verse="11"><div class="verse-label">11</div>Kas aizvedīs mani stiprā pilsētā? Kas pavadīs mani līdz Edomai?</div></div>
<div class="par"><div class="verse" verse="12"><div class="verse-label">12</div>Vai ne Tu, ak, Dievs, kas biji atmetis mūs un aizgāji, ak, Dievs, ar mūsu karaspēku?</div></div>
<div class="par"><div class="verse" verse="13"><div class="verse-label">13</div>Palīdzi mums bēdu laikā, stāvi mums klāt cīņā pret ienaidniekiem, jo niecīga ir cilvēku palīdzība!</div></div>
<div class="par"><div class="verse" verse="14"><div class="verse-label">14</div>Ar Dievu mēs veiksim lielus darbus, Viņš satrieks mūsu ienaidniekus.</div></div>
    </body>
</html>
