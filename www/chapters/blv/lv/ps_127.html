
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Salamana svētceļnieku dziesma. Ja Tas Kungs namu neuzceļ, tad darbojas velti, kas gar to strādā. Ja Tas Kungs pilsētu neapsargā, tad velti sargs nomodā.</div></div>
<div class="par"><div class="verse" verse="2"><div class="verse-label">2</div>Ir velti, ka jūs agri ceļaties un vēlu paliekat nomodā un ēdat savu maizi ar rūpēm; saviem mīļajiem Viņš to bagāti dod miegā.</div></div>
<div class="par"><div class="verse" verse="3"><div class="verse-label">3</div>Lūk, bērni ir Tā Kunga dāvana, un bērnu svētība mums ir Viņa atlīdzība.</div></div>
<div class="par"><div class="verse" verse="4"><div class="verse-label">4</div>Jaunības spēkā dzemdinātie dēli ir kā bultas stipra vīra rokā.</div></div>
<div class="par"><div class="verse" verse="5"><div class="verse-label">5</div>Svētīgs ir tas vīrs, kas ar tām pildījis savu bultu maksti. Tie nepaliks kaunā, kad tiem jāsastopas vārtos ar saviem ienaidniekiem.</div></div>
    </body>
</html>
