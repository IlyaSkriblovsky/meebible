
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida dziesma.</div></div>
<div class="par"><div class="verse" verse="2"><div class="verse-label">2</div>Lai Tas Kungs tevi uzklausa bēdu laikā, lai tevi pasargā Jēkaba Dieva Vārds!</div></div>
<div class="par"><div class="verse" verse="3"><div class="verse-label">3</div>Lai Viņš tev sūta palīdzību no svētās vietas un atbalstu no Ciānas!</div></div>
<div class="par"><div class="verse" verse="4"><div class="verse-label">4</div>Lai Viņš piemin visus tavus upurus, tavus dedzināmos upurus lai Viņš nenoraida! (Sela.)</div></div>
<div class="par"><div class="verse" verse="5"><div class="verse-label">5</div>Lai Viņš tev piešķir visu, ko tava sirds vēlas, taviem nodomiem lai Viņš liek labi izdoties!</div></div>
<div class="par"><div class="verse" verse="6"><div class="verse-label">6</div>Tad mēs priecāsimies par tavu uzvaru un pacelsim karogus sava Dieva Vārdā. Lai Tas Kungs piepilda visas tavas lūgšanas!</div></div>
<div class="par"><div class="verse" verse="7"><div class="verse-label">7</div>Nu es zinu, ka Tas Kungs palīdz Savam svaidītajam, viņu uzklausīdams no Savām svētajām debesīm, viņam palīdzēdams ar Savu stipro labo roku.</div></div>
<div class="par"><div class="verse" verse="8"><div class="verse-label">8</div>Vieniem viņu spēks ir kara rati, citiem zirgi, bet mēs esam stipri ar Tā Kunga, mūsu Dieva, Vārdu.</div></div>
<div class="par"><div class="verse" verse="9"><div class="verse-label">9</div>Viņi sabrūk un krīt, bet mēs turamies un stāvam stipri.</div></div>
<div class="par"><div class="verse" verse="10"><div class="verse-label">10</div>Ak, Kungs, palīdzi ķēniņam un uzklausi mūs arvienu, kad Tevi lūdzam!</div></div>
    </body>
</html>
