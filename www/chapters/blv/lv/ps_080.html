
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Pēc meldijas "Lilijas skaidrumā ir liecība". Asafa dziesma.</div></div>
<div class="par"><div class="verse" verse="2"><div class="verse-label">2</div>Israēla gans, klausies, Tu, kas Jāzepu vadi kā avis! Tu, kas sēdi pār ķerubiem, parādies ar spožumu!</div></div>
<div class="par"><div class="verse" verse="3"><div class="verse-label">3</div>Efraima, Benjamīna un Manases priekšā atmodini Savu varoņu spēku un nāc mums palīgā!</div></div>
<div class="par"><div class="verse" verse="4"><div class="verse-label">4</div>Ak, Dievs Cebaot, atjauno mūs un liec Savam vaigam spīdēt, lai mēs atspirgstam!</div></div>
<div class="par"><div class="verse" verse="5"><div class="verse-label">5</div>Ak, Kungs, Dievs Cebaot, cik ilgi Tu vēl dusmosies, neievērodams Savas tautas lūgšanu?</div></div>
<div class="par"><div class="verse" verse="6"><div class="verse-label">6</div>Tu mūs ēdināji ar asaru maizi un dzirdināji ar asarām bez mēra,</div></div>
<div class="par"><div class="verse" verse="7"><div class="verse-label">7</div>Tu mūs esi pārvērtis par nesaskaņu iemeslu mūsu kaimiņiem, un mūsu ienaidnieki mūs izsmej.</div></div>
<div class="par"><div class="verse" verse="8"><div class="verse-label">8</div>Ak, Dievs Cebaot, atjauno mūs atkal un liec Savam vaigam spīdēt, lai mēs atspirgstam!</div></div>
<div class="par"><div class="verse" verse="9"><div class="verse-label">9</div>Tu izcēli vīnakoku no Ēģiptes, aizdzini tautas un to iedēstīji.</div></div>
<div class="par"><div class="verse" verse="10"><div class="verse-label">10</div>Tu viņam sagatavoji augšanas telpu, ka tas varēja iesakņoties un piepildīja zemi.</div></div>
<div class="par"><div class="verse" verse="11"><div class="verse-label">11</div>Viņa ēna apsedza kalnus un viņa zari un stīgas Dieva ciedrus.</div></div>
<div class="par"><div class="verse" verse="12"><div class="verse-label">12</div>Tas izstiepa savas vītnes līdz jūrai un savas atvases līdz pat Eifratas upei.</div></div>
<div class="par"><div class="verse" verse="13"><div class="verse-label">13</div>Kāpēc Tu esi noplēsis žogu ap to, ka visi ceļa gājēji to plūkā?</div></div>
<div class="par"><div class="verse" verse="14"><div class="verse-label">14</div>Meža cūka to izrakņā, un to apgrauž lauku zvēri.</div></div>
<div class="par"><div class="verse" verse="15"><div class="verse-label">15</div>Dievs Cebaot, atgriezies jel! Skaties no debesīm un redzi! Uzlūko šo vīnakoku un</div></div>
<div class="par"><div class="verse" verse="16"><div class="verse-label">16</div>dēstu, ko Tava roka ir stādījusi, atvasi, ko Tu pats esi izraudzījis!</div></div>
<div class="par"><div class="verse" verse="17"><div class="verse-label">17</div>Tas ir ar uguni sadedzināts, ir nopostīts, lai tas iet bojā no Tava vaiga dusmu draudiem!</div></div>
<div class="par"><div class="verse" verse="18"><div class="verse-label">18</div>Tava labā roka lai ir par sargu pār vīru pie Tavas labās rokas, pār cilvēka dēlu, ko Tu Sev esi uzaudzinājis!</div></div>
<div class="par"><div class="verse" verse="19"><div class="verse-label">19</div>Tad mēs Tevi nekad neatstāsim; uzturi mūs dzīvus, tad mēs piesauksim Tavu Vārdu.</div></div>
<div class="par"><div class="verse" verse="20"><div class="verse-label">20</div>Ak, Kungs, Dievs Cebaot, atjauno mūs! Liec Savam vaigam spīdēt, lai mēs atspirgstam!</div></div>
    </body>
</html>
