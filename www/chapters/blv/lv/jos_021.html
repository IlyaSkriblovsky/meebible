
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Tad levītu dzimtu vecākie piegāja pie priestera Ēleāzara un pie Jozuas, Nūna dēla, un pie Israēla bērnu cilšu vecajiem,</div></div>
<div class="par"><div class="verse" verse="2"><div class="verse-label">2</div>un viņi tiem sacīja Šīlo, Kānaāna zemē, teikdami: "Tas Kungs caur Mozu ir pavēlējis dot mums pilsētas, kur mēs varētu dzīvot, un ganības mūsu lopiem."</div></div>
<div class="par"><div class="verse" verse="3"><div class="verse-label">3</div>Tad Israēla bērni deva levītiem no saviem īpašumiem, kā Tas Kungs to bija pavēlējis, šādas pilsētas līdz ar to ganībām.</div></div>
<div class="par"><div class="verse" verse="4"><div class="verse-label">4</div>Kad krita mesli Kehata ciltij, tad tie levīti, kas bija priestera Ārona pēcnācēji, saņēma no Jūdas cilts, no Simeona cilts un no Benjamīna cilts trīspadsmit pilsētas.</div></div>
<div class="par"><div class="verse" verse="5"><div class="verse-label">5</div>Bet pārējiem Kehata bērniem, meslus metot, krita desmit pilsētas no Efraima cilts dzimtām, no Dana cilts un no Manases puscilts.</div></div>
<div class="par"><div class="verse" verse="6"><div class="verse-label">6</div>Un Geršona bērniem krita no Isašara cilts dzimtām, no Ašera cilts, no Naftaļa cilts un no Manases puscilts Basanā trīspadsmit pilsētas.</div></div>
<div class="par"><div class="verse" verse="7"><div class="verse-label">7</div>Bet Merārija bērniem pēc viņu dzimtām krita no Rūbena cilts, no Gada cilts un no Zebulona cilts divpadsmit pilsētas.</div></div>
<div class="par"><div class="verse" verse="8"><div class="verse-label">8</div>Un tā Israēla bērni nodeva levītiem, meslus metot, šīs pilsētas un to ganības, kā Tas Kungs to bija caur Mozu pavēlējis.</div></div>
<div class="par"><div class="verse" verse="9"><div class="verse-label">9</div>Un no Jūdas bērnu cilts un no Simeona bērnu cilts viņi deva šīs vārdos nosauktās pilsētas:</div></div>
<div class="par"><div class="verse" verse="10"><div class="verse-label">10</div>Ārona bērniem, jo pirmie mesli krita viņiem, no Kehata dzimtām, no Levija bērniem,</div></div>
<div class="par"><div class="verse" verse="11"><div class="verse-label">11</div>un tie deva tiem vispirms Kirjat-Arbu, Anaka tēva pilsētu, tā ir Hebrona, Jūdas kalnos un tās apkārtējās ganības.</div></div>
<div class="par"><div class="verse" verse="12"><div class="verse-label">12</div>Bet šīs pilsētas tīrumus un ciemus tie deva Kālebam, Jefunnas dēlam, par īpašumu.</div></div>
<div class="par"><div class="verse" verse="13"><div class="verse-label">13</div>Tā viņi priestera Ārona bērniem deva Hebronu, glābšanās pilsētu, līdz ar tās ganībām un Libnu ar tās ganībām,</div></div>
<div class="par"><div class="verse" verse="14"><div class="verse-label">14</div>Jatīru ar tās ganībām un Eštemou ar tās ganībām,</div></div>
<div class="par"><div class="verse" verse="15"><div class="verse-label">15</div>Holonu ar tās ganībām, arī Debīru ar tās ganībām,</div></div>
<div class="par"><div class="verse" verse="16"><div class="verse-label">16</div>Ajinu jeb Asanu ar tās ganībām, tāpat Jutu ar tās ganībām, arī Bet-Šemešu ar tās ganībām - kopā deviņas pilsētas no šīm divām ciltīm;</div></div>
<div class="par"><div class="verse" verse="17"><div class="verse-label">17</div>un tālāk no Benjamīna cilts: Gibeonu ar tās ganībām, Gebu ar tās ganībām,</div></div>
<div class="par"><div class="verse" verse="18"><div class="verse-label">18</div>Anatotu ar tās ganībām, tāpat arī Almonu ar tās ganībām - četras pilsētas.</div></div>
<div class="par"><div class="verse" verse="19"><div class="verse-label">19</div>Tā Ārona bērniem, priesteriem, bija trīspadsmit pilsētas ar to ganībām.</div></div>
<div class="par"><div class="verse" verse="20"><div class="verse-label">20</div>Bet pārējiem no Kehata bērnu dzimtām, levītiem, meslus metot, krita pilsētas no Efraima cilts.</div></div>
<div class="par"><div class="verse" verse="21"><div class="verse-label">21</div>Un tiem deva Sihemu kā glābšanās pilsētu un tās ganības Efraima kalnos, kā arī Gezeru ar tās ganībām,</div></div>
<div class="par"><div class="verse" verse="22"><div class="verse-label">22</div>tāpat Kibcaimu ar tās ganībām, arī Bet-Horonu ar tās ganībām - četras pilsētas;</div></div>
<div class="par"><div class="verse" verse="23"><div class="verse-label">23</div>un no Dana cilts: Elteku ar tās ganībām un Gibetonu ar tās ganībām,</div></div>
<div class="par"><div class="verse" verse="24"><div class="verse-label">24</div>Ajalonu ar tās ganībām un Gat-Rimonu ar tās ganībām - četras pilsētas;</div></div>
<div class="par"><div class="verse" verse="25"><div class="verse-label">25</div>un tad no Manases puscilts: Taānaku ar tās ganībām, arī Gat-Rimonu ar tās ganībām - divas pilsētas.</div></div>
<div class="par"><div class="verse" verse="26"><div class="verse-label">26</div>Pavisam kopā desmit pilsētas ar to ganībām krita pārējām Kehata bērnu dzimtām.</div></div>
<div class="par"><div class="verse" verse="27"><div class="verse-label">27</div>Bet Geršona bērniem, no Levija cilts, krita no Manases puscilts kā glābšanās pilsēta Golana Basanā ar tās ganībām, arī Be-Eštera ar tās ganībām - kopā divas pilsētas;</div></div>
<div class="par"><div class="verse" verse="28"><div class="verse-label">28</div>un no Isašara cilts: Kišiona ar tās ganībām, kā arī Debrata ar tās ganībām,</div></div>
<div class="par"><div class="verse" verse="29"><div class="verse-label">29</div>Jarmuta ar tās ganībām, tāpat Ajin-Ganima ar tās ganībām - četras pilsētas;</div></div>
<div class="par"><div class="verse" verse="30"><div class="verse-label">30</div>un no Ašera cilts: Mišala ar tās ganībām un Abdona ar tās ganībām,</div></div>
<div class="par"><div class="verse" verse="31"><div class="verse-label">31</div>Helkata ar tās ganībām, arī Rehoba ar tās ganībām - četras pilsētas.</div></div>
<div class="par"><div class="verse" verse="32"><div class="verse-label">32</div>Un no Naftaļa cilts: kā glābšanās pilsēta Kedeša Galilejā ar tās ganībām, arī Homat-Dora ar tās ganībām, tāpat Kartana ar tās ganībām - trīs pilsētas.</div></div>
<div class="par"><div class="verse" verse="33"><div class="verse-label">33</div>Un pavisam Geršona bērnu pilsētu bija trīspadsmit līdz ar to ganībām.</div></div>
<div class="par"><div class="verse" verse="34"><div class="verse-label">34</div>Pārējiem levītiem no Merārija bērnu dzimtām krita: no Zebulona cilts: Jokneāma ar tās ganībām, kā arī Karta ar tās ganībām,</div></div>
<div class="par"><div class="verse" verse="35"><div class="verse-label">35</div>Dimna ar tās ganībām, arī Nahalala ar tās ganībām - četras pilsētas;</div></div>
<div class="par"><div class="verse" verse="36"><div class="verse-label">36</div>un no Rūbena cilts: kā glābšanās pilsēta Becera ar tās ganībām un Jahca ar tās ganībām,</div></div>
<div class="par"><div class="verse" verse="37"><div class="verse-label">37</div>Kedemota ar tās ganībām, arī Mefaata ar tās ganībām - četras pilsētas;</div></div>
<div class="par"><div class="verse" verse="38"><div class="verse-label">38</div>un no Gada cilts krita: kā glābšanās pilsēta Ramota Gileādā ar tās ganībām, arī Mahanajima ar tās ganībām,</div></div>
<div class="par"><div class="verse" verse="39"><div class="verse-label">39</div>Hešbona ar tās ganībām, tāpat Jāzera ar tās ganībām - pavisam četras pilsētas.</div></div>
<div class="par"><div class="verse" verse="40"><div class="verse-label">40</div>Tā Merārija bērniem pēc viņu dzimtām, pārējiem no Levija bērnu dzimtām, krita, meslus metot, divpadsmit pilsētas.</div></div>
<div class="par"><div class="verse" verse="41"><div class="verse-label">41</div>Bet pavisam Levija bērniem Israēla bērnu vidū bija četrdesmit astoņas pilsētas līdz ar to ganībām.</div></div>
<div class="par"><div class="verse" verse="42"><div class="verse-label">42</div>Un ikvienai no šīm pilsētām bija klāt ganības; un tā tas bija pie visām šīm pilsētām.</div></div>
<div class="par"><div class="verse" verse="43"><div class="verse-label">43</div>Un tā Tas Kungs Israēlam deva visu to zemi, ko Viņš zvērēdams bija apsolījis dot viņu tēviem; un tie to iemantoja un apmetās tur.</div></div>
<div class="par"><div class="verse" verse="44"><div class="verse-label">44</div>Un Tas Kungs viņiem deva mieru no visām pusēm, kā Viņš to bija ar zvērestu apsolījis viņu tēviem; un neviens no visiem viņu ienaidniekiem nespēja viņiem pretoties, jo visus viņu ienaidniekus Tas Kungs bija nodevis viņu rokā.</div></div>
<div class="par"><div class="verse" verse="45"><div class="verse-label">45</div>Un netrūka neviena vārda no visiem labiem vārdiem, ko Tas Kungs uz Israēla namu bija runājis, - viss īstenojās, kā bija teikts.</div></div>
    </body>
</html>
