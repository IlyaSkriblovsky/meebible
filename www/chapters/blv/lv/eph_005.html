
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Sekojiet Dievam kā viņa mīļie bērni</div></div>
<div class="par"><div class="verse" verse="2"><div class="verse-label">2</div>un dzīvojiet mīlestībā, kā Kristus jūs mīlējis un mūsu labā Sevi nodevis Dievam par upura dāvanu, par jauku smaržu.</div></div>
<div class="par"><div class="verse" verse="3"><div class="verse-label">3</div>Bet netiklība, visāda veida netīra dzīve vai mantkārība lai pat vārda pēc jums ir sveša, kā tas svētiem piederas;</div></div>
<div class="par"><div class="verse" verse="4"><div class="verse-label">4</div>tāpat bezkaunība, tukšas runas, jo tādas lietas neklājas, bet gan jo vairāk pateicība.</div></div>
<div class="par"><div class="verse" verse="5"><div class="verse-label">5</div>Jo to iegaumējiet: nevienam netiklim, netīram vai mantrausim, tas ir, elku kalpam, nav vietas Kristus un Dieva valstībā!</div></div>
<div class="par"><div class="verse" verse="6"><div class="verse-label">6</div>Neviens lai jūs nepieviļ tukšām runām, jo šādu lietu dēļ Dieva dusmas nāk pār nepaklausības bērniem.</div></div>
<div class="par"><div class="verse" verse="7"><div class="verse-label">7</div>Nebiedrojieties ar viņiem.</div></div>
<div class="par"><div class="verse" verse="8"><div class="verse-label">8</div>Jo reiz jūs bijāt tumsa, bet tagad esat gaisma savā Kungā! Dzīvojiet kā gaismas bērni.</div></div>
<div class="par"><div class="verse" verse="9"><div class="verse-label">9</div>Gaismas auglis viscaur ir labprātība, taisnība, patiesība,</div></div>
<div class="par"><div class="verse" verse="10"><div class="verse-label">10</div>un pārbaudiet, kas Tam Kungam patīkams.</div></div>
<div class="par"><div class="verse" verse="11"><div class="verse-label">11</div>Nepiedalaities neauglīgajos tumsības darbos, bet labāk celiet tos gaismā.</div></div>
<div class="par"><div class="verse" verse="12"><div class="verse-label">12</div>Protams, ko viņi slepenībā dara, par to pat kauns runāt.</div></div>
<div class="par"><div class="verse" verse="13"><div class="verse-label">13</div>Bet visu, kas tiek gaismā celts, apspīd gaisma, un viss, ko apspīd gaisma, ir gaisma.</div></div>
<div class="par"><div class="verse" verse="14"><div class="verse-label">14</div>Tāpēc ir sacīts: uzmosties, kas guli, un celies augšā no miroņiem, tad atspīdēs tev Kristus. -</div></div>
<div class="par"><div class="verse" verse="15"><div class="verse-label">15</div>Tad nu raugaities nopietni uz to, kā dzīvojat: nevis kā negudri, bet kā gudri;</div></div>
<div class="par"><div class="verse" verse="16"><div class="verse-label">16</div>izmantojiet laiku, jo šīs dienas ir ļaunas!</div></div>
<div class="par"><div class="verse" verse="17"><div class="verse-label">17</div>Tāpēc nepadodieties neprātam, bet centieties saprast, kāds ir jūsu Kunga prāts.</div></div>
<div class="par"><div class="verse" verse="18"><div class="verse-label">18</div>Un neapreibinaities ar vīnu, no kā ceļas izlaidīga dzīve, bet topiet Gara pilni,</div></div>
<div class="par"><div class="verse" verse="19"><div class="verse-label">19</div>runādami cits uz citu psalmos, himnās un garīgās dziesmās, dziedādami un slavēdami To Kungu savās sirdīs.</div></div>
<div class="par"><div class="verse" verse="20"><div class="verse-label">20</div>Pateicieties vienumēr un par visu Dievam Tēvam mūsu Kunga Jēzus Kristus Vārdā.</div></div>
<div class="par"><div class="verse" verse="21"><div class="verse-label">21</div>Un esiet paklausīgi cits citam Kristus bijībā.</div></div>
<div class="par"><div class="verse" verse="22"><div class="verse-label">22</div>Sievas, esiet paklausīgas saviem vīriem kā Tam Kungam.</div></div>
<div class="par"><div class="verse" verse="23"><div class="verse-label">23</div>Jo vīrs ir sievas galva, tāpat kā Kristus ir draudzes galva, būdams Savas miesas Pestītājs.</div></div>
<div class="par"><div class="verse" verse="24"><div class="verse-label">24</div>Bet, kā draudze ir paklausīga Kristum, tāpat arī sievas saviem vīriem visās lietās.</div></div>
<div class="par"><div class="verse" verse="25"><div class="verse-label">25</div>Vīri, mīliet savas sievas, tāpat kā Kristus ir mīlējis Savu draudzi, pats nododamies viņas labā,</div></div>
<div class="par"><div class="verse" verse="26"><div class="verse-label">26</div>lai to darītu svētu, šķīstot ar mazgāšanu ūdenī caur vārdu,</div></div>
<div class="par"><div class="verse" verse="27"><div class="verse-label">27</div>Sev Savu draudzi sagatavodams cienīgu, bez traipa, bez krunkas vai cita tamlīdzīga trūkuma, lai tā būtu svēta un bez vainas.</div></div>
<div class="par"><div class="verse" verse="28"><div class="verse-label">28</div>Tā arī vīriem pienākas savas sievas mīlēt kā savu miesu. Kas mīl savu sievu, tas mīl sevi pašu.</div></div>
<div class="par"><div class="verse" verse="29"><div class="verse-label">29</div>Jo neviens nekad vēl nav ienīdis pats savu miesu, bet katrs to kopj un glabā, tāpat kā Kristus draudzi,</div></div>
<div class="par"><div class="verse" verse="30"><div class="verse-label">30</div>jo mēs esam Viņa miesas locekļi.</div></div>
<div class="par"><div class="verse" verse="31"><div class="verse-label">31</div>"Tādēļ cilvēks atstās tēvu un māti un pieķersies savai sievai un abi kļūs par vienu miesu."</div></div>
<div class="par"><div class="verse" verse="32"><div class="verse-label">32</div>Šis noslēpums ir liels: es to attiecinu uz Kristu un draudzi.</div></div>
<div class="par"><div class="verse" verse="33"><div class="verse-label">33</div>Bet arī katram no jums būs savu sievu mīlēt kā sevi pašu, bet sieva lai jūt bijību pret savu vīru.</div></div>
    </body>
</html>
