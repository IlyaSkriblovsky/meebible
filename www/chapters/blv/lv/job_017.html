
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Mans gars ir salauzts, manas dienas ir galā, tikai kapa vieta vien mani gaida.</div></div>
<div class="par"><div class="verse" verse="2"><div class="verse-label">2</div>Patiešām, tikai mēdītāji ir man visapkārt un uz viņu ķildošanos jānoraugās manām acīm!</div></div>
<div class="par"><div class="verse" verse="3"><div class="verse-label">3</div>Es lūdzu, ieliec jel pats pie Sevis ķīlu manis labad, jo kas gan cits kā galvinieks varētu man dot solījumu?</div></div>
<div class="par"><div class="verse" verse="4"><div class="verse-label">4</div>Jo viņu sirdīm Tu saprašanu esi apslēpis, un tādēļ Tu nevari atļaut viņiem arī uzvarēt.</div></div>
<div class="par"><div class="verse" verse="5"><div class="verse-label">5</div>Ja kāds savus draugus nodod, lai kaut ko iegūtu no viņu mantas, tad tādēļ izīgst viņa bērnu acis!</div></div>
<div class="par"><div class="verse" verse="6"><div class="verse-label">6</div>Un mani Viņš ir nolicis tautām par apsmieklu, un man jāpieļauj, lai man spļauj sejā.</div></div>
<div class="par"><div class="verse" verse="7"><div class="verse-label">7</div>Sāpju dēļ manas acis ir kļuvušas tumšas, un visi mani locekļi līdzinās vairs tikai ēnai.</div></div>
<div class="par"><div class="verse" verse="8"><div class="verse-label">8</div>Un tālab taisnie izsamist, un šķīstais ir sašutis par neganto.</div></div>
<div class="par"><div class="verse" verse="9"><div class="verse-label">9</div>Bet taisnais turas pastāvīgi uz sava ceļa; kam ir tīras rokas, tas arvienu pieaug spēkā.</div></div>
<div class="par"><div class="verse" verse="10"><div class="verse-label">10</div>Bet lai jau arī jūs visi atgrieztos pie manis; es lūdzu, nāciet, tomēr es jūsu vidū neredzu nevienu gudru.</div></div>
<div class="par"><div class="verse" verse="11"><div class="verse-label">11</div>Manas dienas ir aiztecējušas, mani nodomi ir sabrukuši, mani svētākie sirds centieni!</div></div>
<div class="par"><div class="verse" verse="12"><div class="verse-label">12</div>Manu nakti viņi taisās pārvērst par dienu, jo man taču gaisma esot tuvāka nekā tumsa!</div></div>
<div class="par"><div class="verse" verse="13"><div class="verse-label">13</div>Bet, ja jau es gaidu uz nāves valstību kā uz savu nākamo mitekli, kurā tumsa jau uzklājusi man guļasvietu,</div></div>
<div class="par"><div class="verse" verse="14"><div class="verse-label">14</div>ja jau es kapu esmu nosaucis par savu tēvu, bet tārpus par savu māti un māsu,-</div></div>
<div class="par"><div class="verse" verse="15"><div class="verse-label">15</div>jā, kur tad un kāda lai vēl būtu mana cerība, jā, tiešām cerība, un kas var to saskatīt?</div></div>
<div class="par"><div class="verse" verse="16"><div class="verse-label">16</div>Tā ved mani lejup pie nāves valstības vārtiem, kaut arī tur miesai pīšļos būs atdusa."</div></div>
    </body>
</html>
