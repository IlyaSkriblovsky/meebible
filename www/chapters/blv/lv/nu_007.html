
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un notika tanī dienā, kad Mozus bija beidzis celt svēto mājokli, bija to svaidījis un iesvētījis ar visiem tā piederumiem, arī altāri un visus tā rīkus svaidījis un iesvētījis,</div></div>
<div class="par"><div class="verse" verse="2"><div class="verse-label">2</div>tad Israēla vadoņi, savu tēvu namu galvenie, pirmie tuvojās ar saviem upuriem; šie bija augstākie savu cilšu vadoņi, tie, kas bija pār saskaitītiem vīriem.</div></div>
<div class="par"><div class="verse" verse="3"><div class="verse-label">3</div>Un viņi pienesa savus upurus Tā Kunga priekšā: sešus apklātus ratus un divpadsmit vēršus, vienējus ratus ik no diviem vadoņiem un pa vienam vērsim ik no viena; un tos viņi atveda pie mājokļa.</div></div>
<div class="par"><div class="verse" verse="4"><div class="verse-label">4</div>Un Tas Kungs runāja uz Mozu:</div></div>
<div class="par"><div class="verse" verse="5"><div class="verse-label">5</div>"Ņem tos no viņiem, un lai tie noder Saiešanas telts apkopšanas darbiem, un dod tos levītiem, ikvienam pēc viņa pienākumiem."</div></div>
<div class="par"><div class="verse" verse="6"><div class="verse-label">6</div>Tā Mozus ņēma ratus un vēršus un nodeva tos levītiem.</div></div>
<div class="par"><div class="verse" verse="7"><div class="verse-label">7</div>Divējus ratus un četrus vēršus viņš nodeva Geršona dēliem viņu kalpošanas darbiem.</div></div>
<div class="par"><div class="verse" verse="8"><div class="verse-label">8</div>Un četrējus ratus un astoņus vēršus viņš nodeva Merārija dēliem viņu kalpošanas darbiem Itamāra, priestera Ārona dēla, uzraudzībā.</div></div>
<div class="par"><div class="verse" verse="9"><div class="verse-label">9</div>Bet Kehata dēliem viņš nedeva neko, jo tie kalpoja svētnīcā, un tās piederumi viņiem bija jānes uz pleciem.</div></div>
<div class="par"><div class="verse" verse="10"><div class="verse-label">10</div>Un vadoņi upurēja iesvētīšanas upurus uz altāra tanī dienā, kad tas tika svaidīts, un vadoņi pienesa savus upurus altāra priekšā.</div></div>
<div class="par"><div class="verse" verse="11"><div class="verse-label">11</div>Un Tas Kungs sacīja uz Mozu: "Vienā dienā savus upurus altāra iesvētei būs pienest tikai vienam vadonim."</div></div>
<div class="par"><div class="verse" verse="12"><div class="verse-label">12</div>Un tā, lūk, pirmajā dienā savu upuri pienesa Nahšons, Aminādaba dēls, no Jūdas cilts.</div></div>
<div class="par"><div class="verse" verse="13"><div class="verse-label">13</div>Un viņa upuris bija: sudraba bļoda, simts trīsdesmit seķeļus smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="14"><div class="verse-label">14</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="15"><div class="verse-label">15</div>jauns vērsis, auns, viens gadu vecs jērs dedzināmam upurim,</div></div>
<div class="par"><div class="verse" verse="16"><div class="verse-label">16</div>viens āzis grēku upurim,</div></div>
<div class="par"><div class="verse" verse="17"><div class="verse-label">17</div>bet kaujamam pateicības upurim: divi vērši, pieci auni, pieci āži un pieci gadu veci jēri. Šis bija Nahšona, Aminādaba dēla, upuris.</div></div>
<div class="par"><div class="verse" verse="18"><div class="verse-label">18</div>Otrajā dienā upurēja Netaneēls, Zuāra dēls, Isašara vadonis.</div></div>
<div class="par"><div class="verse" verse="19"><div class="verse-label">19</div>Un viņš pienesa savu upuri: sudraba bļodu, simts trīsdesmit seķeļu smagu, sudraba slakāmo kausu, septiņdesmit seķeļu smagu, abus pēc svētnīcas seķeļu svara un pilnus ar smalkiem kviešu miltiem, sajauktiem ar eļļu, par ēdamo upuri,</div></div>
<div class="par"><div class="verse" verse="20"><div class="verse-label">20</div>zelta kausu, desmit seķeļu smagu, pilnu kvēpināmām zālēm,</div></div>
<div class="par"><div class="verse" verse="21"><div class="verse-label">21</div>jaunu vērsi, aunu un gadu vecu jēru dedzināmam upurim,</div></div>
<div class="par"><div class="verse" verse="22"><div class="verse-label">22</div>āzi grēku upurim,</div></div>
<div class="par"><div class="verse" verse="23"><div class="verse-label">23</div>bet par kaujamo pateicības upuri: divus vēršus, piecus aunus, piecus āžus un piecus gadu vecus jērus. Tas bija Netaneēla, Zuāra dēla, upuris.</div></div>
<div class="par"><div class="verse" verse="24"><div class="verse-label">24</div>Trešajā dienā upurēja Zebulona cilts vadonis Ēliābs, Helona dēls.</div></div>
<div class="par"><div class="verse" verse="25"><div class="verse-label">25</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļa svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="26"><div class="verse-label">26</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="27"><div class="verse-label">27</div>jauns vērsis, auns un gadu vecs jērs dedzināmam upurim,</div></div>
<div class="par"><div class="verse" verse="28"><div class="verse-label">28</div>āzis grēku upurim,</div></div>
<div class="par"><div class="verse" verse="29"><div class="verse-label">29</div>bet kaujamam pateicības upurim: divi vērši, pieci auni, pieci āži un pieci gadu veci jēri. Tas bija Ēliāba, Helona dēla, upuris.</div></div>
<div class="par"><div class="verse" verse="30"><div class="verse-label">30</div>Ceturtajā dienā upurēja Rūbena cilts vadonis Ēlicūrs, Šedeura dēls.</div></div>
<div class="par"><div class="verse" verse="31"><div class="verse-label">31</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="32"><div class="verse-label">32</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="33"><div class="verse-label">33</div>jauns vērsis, auns un gadu vecs jērs dedzināmam upurim,</div></div>
<div class="par"><div class="verse" verse="34"><div class="verse-label">34</div>āzis grēku upurim,</div></div>
<div class="par"><div class="verse" verse="35"><div class="verse-label">35</div>un kaujamam pateicības upurim: divi vērši, pieci auni, pieci āži, pieci gadu veci jēri. Tas bija Ēlicūra, Šedeura dēla, upuris.</div></div>
<div class="par"><div class="verse" verse="36"><div class="verse-label">36</div>Piektajā dienā upurēja Simeona cilts vadonis Šelumiēls, Curišadaja dēls.</div></div>
<div class="par"><div class="verse" verse="37"><div class="verse-label">37</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas bija sajaukti ar eļļu, par ēdamo upuri,</div></div>
<div class="par"><div class="verse" verse="38"><div class="verse-label">38</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="39"><div class="verse-label">39</div>jauns vērsis, auns un gadu vecs jērs dedzināmam upurim,</div></div>
<div class="par"><div class="verse" verse="40"><div class="verse-label">40</div>āzis grēku upurim,</div></div>
<div class="par"><div class="verse" verse="41"><div class="verse-label">41</div>un kaujamam pateicības upurim: divi vērši, pieci auni, pieci āži, pieci gadu veci jēri. Tas bija Šelumiēla, Curišadaja dēla, upuris.</div></div>
<div class="par"><div class="verse" verse="42"><div class="verse-label">42</div>Sestajā dienā upurēja Gada cilts vadonis Ēliasafs, Deguēla dēls.</div></div>
<div class="par"><div class="verse" verse="43"><div class="verse-label">43</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="44"><div class="verse-label">44</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="45"><div class="verse-label">45</div>jauns vērsis, auns un gadu vecs jērs dedzināmam upurim,</div></div>
<div class="par"><div class="verse" verse="46"><div class="verse-label">46</div>āzis grēku upurim,</div></div>
<div class="par"><div class="verse" verse="47"><div class="verse-label">47</div>un kaujamam pateicības upurim: divi vērši, pieci auni, pieci āži, pieci gadu veci jēri. Tas bija Ēliasafa, Deguēla dēla, upuris.</div></div>
<div class="par"><div class="verse" verse="48"><div class="verse-label">48</div>Septītajā dienā upurēja Efraima cilts vadonis Ēlišāms, Amihuda dēls.</div></div>
<div class="par"><div class="verse" verse="49"><div class="verse-label">49</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="50"><div class="verse-label">50</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="51"><div class="verse-label">51</div>jauns vērsis, auns, gadu vecs jērs dedzināmam upurim,</div></div>
<div class="par"><div class="verse" verse="52"><div class="verse-label">52</div>āzis grēku upurim,</div></div>
<div class="par"><div class="verse" verse="53"><div class="verse-label">53</div>un kaujamam pateicības upurim: divi vērši, pieci auni, pieci āži, pieci gadu veci jēri. Tas bija Ēlišāma, Amihuda dēla, upuris.</div></div>
<div class="par"><div class="verse" verse="54"><div class="verse-label">54</div>Astotajā dienā upurēja Manases cilts vadonis Gamaliēls, Pedacūra dēls.</div></div>
<div class="par"><div class="verse" verse="55"><div class="verse-label">55</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pildīti ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="56"><div class="verse-label">56</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="57"><div class="verse-label">57</div>jauns vērsis, auns un gadu vecs jērs dedzināmam upurim,</div></div>
<div class="par"><div class="verse" verse="58"><div class="verse-label">58</div>āzis grēku upurim,</div></div>
<div class="par"><div class="verse" verse="59"><div class="verse-label">59</div>un kaujamam pateicības upurim: divi vērši, pieci auni, pieci āži, pieci gadu veci jēri. Tas bija Gamaliēla, Pedacūra dēla, upuris.</div></div>
<div class="par"><div class="verse" verse="60"><div class="verse-label">60</div>Devītajā dienā upurēja Benjamīna cilts vadonis Abidans, Gideona dēls.</div></div>
<div class="par"><div class="verse" verse="61"><div class="verse-label">61</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="62"><div class="verse-label">62</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="63"><div class="verse-label">63</div>jauns vērsis, auns, gadu vecs jērs dedzināmam upurim,</div></div>
<div class="par"><div class="verse" verse="64"><div class="verse-label">64</div>vēl āzis grēku upurim,</div></div>
<div class="par"><div class="verse" verse="65"><div class="verse-label">65</div>un kaujamam pateicības upurim: divi vērši, pieci auni, pieci āži un pieci gadu veci jēri. Tas bija Abidana, Gideona dēla, upuris.</div></div>
<div class="par"><div class="verse" verse="66"><div class="verse-label">66</div>Desmitajā dienā upurēja Dana cilts vadonis Ahiēzers, Amišadaja dēls.</div></div>
<div class="par"><div class="verse" verse="67"><div class="verse-label">67</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="68"><div class="verse-label">68</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="69"><div class="verse-label">69</div>jauns vērsis, auns, gadu vecs jērs dedzināmam upurim,</div></div>
<div class="par"><div class="verse" verse="70"><div class="verse-label">70</div>āzis grēku upurim,</div></div>
<div class="par"><div class="verse" verse="71"><div class="verse-label">71</div>un kaujamam pateicības upurim: divi vērši, pieci auni, pieci āži un pieci gadu veci jēri. Tas bija Ahiēzera, Amišadaja dēla, upuris.</div></div>
<div class="par"><div class="verse" verse="72"><div class="verse-label">72</div>Vienpadsmitajā dienā upurēja Ašera cilts vadonis Pagiēls, Ohrana dēls.</div></div>
<div class="par"><div class="verse" verse="73"><div class="verse-label">73</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="74"><div class="verse-label">74</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="75"><div class="verse-label">75</div>jauns vērsis, auns, gadu vecs jērs dedzināmam upurim,</div></div>
<div class="par"><div class="verse" verse="76"><div class="verse-label">76</div>āzis grēku upurim,</div></div>
<div class="par"><div class="verse" verse="77"><div class="verse-label">77</div>un kaujamam pateicības upurim: divi vērši, pieci auni, pieci āži un pieci gadu veci jēri. Tas bija Pagiēla, Ohrana dēla, upuris.</div></div>
<div class="par"><div class="verse" verse="78"><div class="verse-label">78</div>Divpadsmitajā dienā upurēja Naftaļa cilts vadonis Ahīrs, Einana dēls.</div></div>
<div class="par"><div class="verse" verse="79"><div class="verse-label">79</div>Viņa upuris bija: sudraba bļoda, simts trīsdesmit seķeļu smaga, sudraba slakāmais kauss, septiņdesmit seķeļu smags, abi pēc svētnīcas seķeļu svara, un abi pilni ar smalkiem kviešu miltiem, kas sajaukti ar eļļu, par ēdamo upuri,</div></div>
<div class="par"><div class="verse" verse="80"><div class="verse-label">80</div>zelta kauss, desmit seķeļu smags, pilns ar kvēpināmām zālēm,</div></div>
<div class="par"><div class="verse" verse="81"><div class="verse-label">81</div>jauns vērsis, auns, gadu vecs jērs dedzināmam upurim,</div></div>
<div class="par"><div class="verse" verse="82"><div class="verse-label">82</div>āzis grēku upurim,</div></div>
<div class="par"><div class="verse" verse="83"><div class="verse-label">83</div>un kaujamam pateicības upurim: divi vērši, pieci auni, pieci āži un pieci gadu veci jēri. Tas bija Ahīra, Einana dēla, upuris.</div></div>
<div class="par"><div class="verse" verse="84"><div class="verse-label">84</div>Šīs bija altāra iesvētīšanas dāvanas, ko atnesa Israēla vadoņi dienā, kad altāris tika iesvaidīts: divpadsmit sudraba bļodas, divpadsmit sudraba slakāmie kausi, divpadsmit zelta kausi,</div></div>
<div class="par"><div class="verse" verse="85"><div class="verse-label">85</div>ikviena sudraba bļoda svēra simts trīsdesmit seķeļu, ikviens sudraba slakāmais kauss svēra septiņdesmit seķeļu, tā ka visu sudraba trauku kopējais sudraba svars bija divi tūkstoši četri simti seķeļu pēc svētnīcas seķeļu svara;</div></div>
<div class="par"><div class="verse" verse="86"><div class="verse-label">86</div>divpadsmit zelta kausi, kas bija pilni ar kvēpināmām zālēm, ikviens kauss svēra desmit seķeļus pēc svētnīcas seķeļu svara, visu kausu zelta svars bija simts divdesmit seķeļu.</div></div>
<div class="par"><div class="verse" verse="87"><div class="verse-label">87</div>Un visu dzīvnieku dedzināmam upurim bija: divpadsmit jauni vērši, divpadsmit auni, divpadsmit gadu veci jēri ar piederīgo ēdamo upuri un divpadsmit āži grēku upurim.</div></div>
<div class="par"><div class="verse" verse="88"><div class="verse-label">88</div>Un visu liellopu kaujamam pateicības upurim bija: divdesmit četri vērši, sešdesmit auni, sešdesmit āži, sešdesmit gadu veci jēri. Šīs bija altāra iesvētīšanas dāvanas pēc tam, kad tas tika svaidīts.</div></div>
<div class="par"><div class="verse" verse="89"><div class="verse-label">89</div>Un, kad Mozus iegāja Saiešanas teltī, lai ar Viņu sarunātos, tad tas dzirdēja balsi uz viņu runājam no salīdzināšanas vāka virsus, kas apklāja liecības šķirstu, no vietas starp abiem ķerubiem; un Viņš to no augšas uzrunāja.</div></div>
    </body>
</html>
