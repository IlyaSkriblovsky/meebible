
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Asafa dziesma. - Dievs stāv vareno sanāksmē, Viņš tiesas kungiem tur tiesu:</div></div>
<div class="par"><div class="verse" verse="2"><div class="verse-label">2</div>"Cik ilgi vēl jūs tiesāsit netaisni un atbalstīsit bezdievjus? (Sela.)</div></div>
<div class="par"><div class="verse" verse="3"><div class="verse-label">3</div>Spriediet tiesu nabagam un bāriem, gādājiet taisnību vārgajiem un trūcīgajiem!</div></div>
<div class="par"><div class="verse" verse="4"><div class="verse-label">4</div>Glābiet mazos ļaudis un nabagus, atsvabiniet viņus no bezdievju rokas!"</div></div>
<div class="par"><div class="verse" verse="5"><div class="verse-label">5</div>Bet tie nekā nezina un nesaprot, tie staigā tumsībā, kaut tāpēc arī zemes pamatiem būtu jāļodzās.</div></div>
<div class="par"><div class="verse" verse="6"><div class="verse-label">6</div>Es teicu: "Jūs esat dievi un visi esat Visuaugstākā dēli!</div></div>
<div class="par"><div class="verse" verse="7"><div class="verse-label">7</div>Bet patiesi jums jāmirst kā cilvēkiem, jākrīt kā ikvienam lielam kungam!"</div></div>
<div class="par"><div class="verse" verse="8"><div class="verse-label">8</div>Celies, ak, Dievs, tiesā zemi, jo Tu esi Tas Kungs, kas manto visas tautas!</div></div>
    </body>
</html>
