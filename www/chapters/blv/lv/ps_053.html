
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida mācības dziesma uz stabulēm.</div></div>
<div class="par"><div class="verse" verse="2"><div class="verse-label">2</div>Ģeķis saka savā sirdī: "Dieva nav!" Samaitāta un nejēdzīga ir viņu dzīve, nav starp viņiem neviena, kas labu dara.</div></div>
<div class="par"><div class="verse" verse="3"><div class="verse-label">3</div>Dievs skatās no debesīm uz cilvēku bērniem, vēro, vai ir kāds gudrs, kas meklē Dievu.</div></div>
<div class="par"><div class="verse" verse="4"><div class="verse-label">4</div>Bet visi ir no Viņa atkāpušies, visi ir izvirtuši un nekrietni; nav, kas labu dara, nav it neviena.</div></div>
<div class="par"><div class="verse" verse="5"><div class="verse-label">5</div>Vai tad to nesaprot ļauna darītāji, kas saēd manu tautu? Viņi ēd gan Dieva maizi, bet Dievu viņi nepiesauc.</div></div>
<div class="par"><div class="verse" verse="6"><div class="verse-label">6</div>Viņus pārņēma bailes, kur nebija nekāda pamata bailēm, jo Dievs izkaisīja tavu aplencēju kaulus; viņi tapa apkaunoti, jo Dievs viņus bija atmetis.</div></div>
<div class="par"><div class="verse" verse="7"><div class="verse-label">7</div>Ak, kaut jel nāktu no Ciānas Israēlam glābiņš! Kad Tas Kungs grozīs Savas tautas likteni, tad līksmosies Jēkabs, priecāsies Israēls!</div></div>
    </body>
</html>
