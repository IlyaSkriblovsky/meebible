
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Un Tas Kungs runāja uz Mozu un Āronu:</div></div>
<div class="par"><div class="verse" verse="2"><div class="verse-label">2</div>"Ikviens lai apmetas pie sava pulka karoga, pie sava tēva nama zīmes, Israēla bērni visi kopā lai apmetas nometnē iepretim un apkārt Saiešanas teltij.</div></div>
<div class="par"><div class="verse" verse="3"><div class="verse-label">3</div>Pret austrumiem lai apmetas nometnē Jūda zem sava karoga ar saviem pulkiem ar Jūdas cilts vadoni Nahšonu, Aminādaba dēlu.</div></div>
<div class="par"><div class="verse" verse="4"><div class="verse-label">4</div>Un viņa karapulks, tajā saskaitīto bija septiņdesmit četri tūkstoši seši simti.</div></div>
<div class="par"><div class="verse" verse="5"><div class="verse-label">5</div>Viņiem blakus lai apmetas Isašara cilts ar Isašara cilts vadoni Neteneēlu, Zuāra dēlu.</div></div>
<div class="par"><div class="verse" verse="6"><div class="verse-label">6</div>Un viņa karapulks, tajā saskaitīto bija piecdesmit četri tūkstoši četri simti.</div></div>
<div class="par"><div class="verse" verse="7"><div class="verse-label">7</div>Un tad Zebulona cilts ar Zebulona cilts vadoni Ēliābu, Helona dēlu.</div></div>
<div class="par"><div class="verse" verse="8"><div class="verse-label">8</div>Un viņa karapulks, tajā saskaitīto bija piecdesmit septiņi tūkstoši četri simti.</div></div>
<div class="par"><div class="verse" verse="9"><div class="verse-label">9</div>Visu Jūdas nometnē kopā saskaitīto bija simts astoņdesmit seši tūkstoši četri simti vīru pēc to karapulkiem; tiem kā pirmajiem jādodas ceļā.</div></div>
<div class="par"><div class="verse" verse="10"><div class="verse-label">10</div>Pret dienvidiem lai apmetas Rūbena pulku nometne zem sava karoga ar Rūbena cilts vadoni Ēlicūru, Šedeura dēlu.</div></div>
<div class="par"><div class="verse" verse="11"><div class="verse-label">11</div>Un viņa karapulks, tajā saskaitīto bija četrdesmit seši tūkstoši pieci simti.</div></div>
<div class="par"><div class="verse" verse="12"><div class="verse-label">12</div>Viņiem blakus lai apmetas Simeona cilts ar Simeona cilts vadoni Šelumiēlu, Curišadaja dēlu.</div></div>
<div class="par"><div class="verse" verse="13"><div class="verse-label">13</div>Un viņa karapulks, tajā saskaitīto bija piecdesmit deviņi tūkstoši trīs simti.</div></div>
<div class="par"><div class="verse" verse="14"><div class="verse-label">14</div>Un Gada cilts ar Gada cilts vadoni Ēliasafu, Deguēla dēlu.</div></div>
<div class="par"><div class="verse" verse="15"><div class="verse-label">15</div>Un viņa karapulks, tajā saskaitīto bija četrdesmit pieci tūkstoši seši simti piecdesmit vīru.</div></div>
<div class="par"><div class="verse" verse="16"><div class="verse-label">16</div>Visu Rūbena nometnē kopā saskaitīto bija simts piecdesmit viens tūkstotis četri simti piecdesmit vīru pēc viņu karapulkiem; tiem kā otrajiem jādodas ceļā.</div></div>
<div class="par"><div class="verse" verse="17"><div class="verse-label">17</div>Pēc tam lai dodas ceļā Saiešanas telts ar levītu nometni, kas atrodas pārējo nometņu vidū; kā tie ir nometušies nometnē, tā arī viņiem ir jāceļas, ikviens lai apmetas savā tam norādītā vietā pie sava pulka karoga.</div></div>
<div class="par"><div class="verse" verse="18"><div class="verse-label">18</div>Pret rietumiem lai apmetas Efraima pulku nometne zem sava karoga ar Efraima cilts vadoni Elišāmu, Amihuda dēlu.</div></div>
<div class="par"><div class="verse" verse="19"><div class="verse-label">19</div>Un viņa karapulks, tajā saskaitīto bija četrdesmit tūkstoši pieci simti.</div></div>
<div class="par"><div class="verse" verse="20"><div class="verse-label">20</div>Viņiem blakus Manases cilts ar Manases cilts vadoni Gamaliēlu, Pedacūra dēlu.</div></div>
<div class="par"><div class="verse" verse="21"><div class="verse-label">21</div>Un viņa karapulks, tajā saskaitīto bija trīsdesmit divi tūkstoši divi simti.</div></div>
<div class="par"><div class="verse" verse="22"><div class="verse-label">22</div>Un tad Benjamīna cilts ar Benjamīna cilts vadoni Abidanu, Gideona dēlu.</div></div>
<div class="par"><div class="verse" verse="23"><div class="verse-label">23</div>Un viņa karapulks, tajā saskaitīto bija trīsdesmit pieci tūkstoši četri simti.</div></div>
<div class="par"><div class="verse" verse="24"><div class="verse-label">24</div>Visu Efraima nometnē saskaitīto kopā bija simts astoņi tūkstoši viens simts pēc saviem karapulkiem; tiem kā trešajiem jādodas ceļā.</div></div>
<div class="par"><div class="verse" verse="25"><div class="verse-label">25</div>Pret ziemeļiem lai apmetas Dana pulka nometne zem sava karoga ar Dana cilts vadoni Ahiēzeru, Amišadaja dēlu.</div></div>
<div class="par"><div class="verse" verse="26"><div class="verse-label">26</div>Un viņa karapulks, tajā saskaitīto bija sešdesmit divi tūkstoši septiņi simti.</div></div>
<div class="par"><div class="verse" verse="27"><div class="verse-label">27</div>Viņiem blakus lai apmetas Ašera cilts ar Ašera cilts vadoni Pagiēlu, Ohrana dēlu.</div></div>
<div class="par"><div class="verse" verse="28"><div class="verse-label">28</div>Un viņa karapulks, tajā saskaitīto bija četrdesmit viens tūkstotis pieci simti.</div></div>
<div class="par"><div class="verse" verse="29"><div class="verse-label">29</div>Un tad Naftaļa cilts ar Naftaļa cilts vadoni Ahīru, Einana dēlu.</div></div>
<div class="par"><div class="verse" verse="30"><div class="verse-label">30</div>Un viņa karapulks, tajā saskaitīto bija piecdesmit trīs tūkstoši četri simti.</div></div>
<div class="par"><div class="verse" verse="31"><div class="verse-label">31</div>Visu Dana nometnē kopā saskaitīto bija simts piecdesmit septiņi tūkstoši seši simti; tiem būs kā pēdējiem doties ceļā zem savu pulku karogiem."</div></div>
<div class="par"><div class="verse" verse="32"><div class="verse-label">32</div>Šie ir Israēla bērnu saskaitītie pēc viņu tēvu namiem; visi, kas tika saskaitīti nometnē pēc viņu karapulkiem, seši simti trīs tūkstoši pieci simti piecdesmit vīru.</div></div>
<div class="par"><div class="verse" verse="33"><div class="verse-label">33</div>Bet levīti netika ieskaitīti Israēla bērnu kopumā, kā Tas Kungs to Mozum bija pavēlējis.</div></div>
<div class="par"><div class="verse" verse="34"><div class="verse-label">34</div>Un Israēla bērni izpildīja visu tā, kā Tas Kungs to Mozum bija pavēlējis; tā viņi apmetās pie saviem cilšu karogiem, un tā tie cēlās un atkal devās ceļā, ikviens pie savas cilts un pie sava tēvu nama.</div></div>
    </body>
</html>
