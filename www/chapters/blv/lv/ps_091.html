
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Kas dzīvo Visuaugstākā patvērumā un mīt Visuvarenā ēnā,</div></div>
<div class="par"><div class="verse" verse="2"><div class="verse-label">2</div>tas saka uz To Kungu: "Mans patvērums un mana pils, mans Dievs, uz ko es paļaujos!"</div></div>
<div class="par"><div class="verse" verse="3"><div class="verse-label">3</div>Jo Viņš tevi glābj kā putnu no ķērēja cilpas, pasargā no iznīcinātāja mēra.</div></div>
<div class="par"><div class="verse" verse="4"><div class="verse-label">4</div>Viņš tevi sedz ar Saviem spārniem, zem Viņa spārniem tu esi paglābts; Viņa patiesība ir tavs vairogs un bruņas.</div></div>
<div class="par"><div class="verse" verse="5"><div class="verse-label">5</div>Tu nebīsties nakts briesmu, nedz arī bultu, kas dienu skraida,</div></div>
<div class="par"><div class="verse" verse="6"><div class="verse-label">6</div>nedz mēra, kas tumsā lien, nedz sērgu, kas pusdienā nomaitā.</div></div>
<div class="par"><div class="verse" verse="7"><div class="verse-label">7</div>Jebšu tūkstoši krīt tev blakus un desmit tūkstoši tev pa labo roku, taču tevi tas neskars.</div></div>
<div class="par"><div class="verse" verse="8"><div class="verse-label">8</div>Tiešām, tu vēl skatīsi ar savām acīm un redzēsi, kā bezdievjiem tiek atmaksāts.</div></div>
<div class="par"><div class="verse" verse="9"><div class="verse-label">9</div>Tiešām, Tu, ak, Kungs, esi mans patvērums! Visuaugstāko tu esi izraudzījis sev par aizsargu.</div></div>
<div class="par"><div class="verse" verse="10"><div class="verse-label">10</div>Nekāds ļaunums tev nenotiks, nedz kāda nediena tuvosies tavai teltij,</div></div>
<div class="par"><div class="verse" verse="11"><div class="verse-label">11</div>jo Viņš sūtīs tev Savus eņģeļus tevi pasargāt visos tavos ceļos.</div></div>
<div class="par"><div class="verse" verse="12"><div class="verse-label">12</div>Viņi tevi uz rokām nesīs, lai tava kāja nepieduras pie akmens.</div></div>
<div class="par"><div class="verse" verse="13"><div class="verse-label">13</div>Pār lauvām un odzēm tu varēsi staigāt, tu samīsi jaunos lauvas un čūskas!</div></div>
<div class="par"><div class="verse" verse="14"><div class="verse-label">14</div>"Tādēļ, ka viņš Man stipri pieķēries, Es viņu izglābšu; Es viņu paaugstināšu, jo viņš pazīst Manu Vārdu.</div></div>
<div class="par"><div class="verse" verse="15"><div class="verse-label">15</div>Kad viņš Mani piesauks, tad Es viņu paklausīšu; Es viņam esmu klāt bēdās, Es viņu izraušu no tām un celšu godā.</div></div>
<div class="par"><div class="verse" verse="16"><div class="verse-label">16</div>Es viņam došu ilgu mūžu un parādīšu viņam Savu pestīšanu!"</div></div>
    </body>
</html>
