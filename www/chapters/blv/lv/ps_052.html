
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida mācības dziesma,</div></div>
<div class="par"><div class="verse" verse="2"><div class="verse-label">2</div>kad edomietis Doēgs nāca un ziņoja Saulam: "Dāvids ir ieradies Ahimeleha namā."</div></div>
<div class="par"><div class="verse" verse="3"><div class="verse-label">3</div>Ko tu lielies ar ļaunumu, tu varmāka? Dieva žēlastība pastāv vienmēr.</div></div>
<div class="par"><div class="verse" verse="4"><div class="verse-label">4</div>Tava mēle meklē postu kā uztrīts dzenamais nazis, tu viltus perētājs!</div></div>
<div class="par"><div class="verse" verse="5"><div class="verse-label">5</div>Tu mīli vairāk ļaunu nekā labu, tev patīk vairāk runāt melus nekā patiesību. (Sela.)</div></div>
<div class="par"><div class="verse" verse="6"><div class="verse-label">6</div>Tu labprāt runā posta vārdus, tu viltus mēle.</div></div>
<div class="par"><div class="verse" verse="7"><div class="verse-label">7</div>Tādēļ arī Dievs tevi iznīcinās uz laiku laikiem, Viņš tevi sagrābs un izmetīs no telts un izraus ar visām saknēm no dzīvības zemes! (Sela.)</div></div>
<div class="par"><div class="verse" verse="8"><div class="verse-label">8</div>Taisnie to redzēs un bīsies un smiesies par viņu:</div></div>
<div class="par"><div class="verse" verse="9"><div class="verse-label">9</div>lūk, tas ir tas vīrs, kas Dievu neturēja par savu atbalstu, bet paļāvās uz savu lielo bagātību, būdams varens savā ļaunumā!</div></div>
<div class="par"><div class="verse" verse="10"><div class="verse-label">10</div>Bet es esmu kā zaļojošs eļļas koks Dieva namā, es paļaujos uz Dieva žēlastību vienmēr un mūžīgi mūžam.</div></div>
<div class="par"><div class="verse" verse="11"><div class="verse-label">11</div>Es Tevi teikšu mūžīgi, ka Tu esi to darījis, un daudzināšu Tavu Vārdu, jo tas ir laipnīgs Taviem svētajiem.</div></div>
    </body>
</html>
