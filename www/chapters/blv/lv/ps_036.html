
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida, Tā Kunga kalpa, dziesma.</div></div>
<div class="par"><div class="verse" verse="2"><div class="verse-label">2</div>Grēks čukst bezdievīgajam viņa sirdī: nav jākautrējas Dieva vaiga priekšā.</div></div>
<div class="par"><div class="verse" verse="3"><div class="verse-label">3</div>Viņš pats sevi mierina: noziegums paliks apslēpts, nebūs tam atriebēja.</div></div>
<div class="par"><div class="verse" verse="4"><div class="verse-label">4</div>Viņa mutes vārdi ir nelietīgi un pilni viltības, viņš vairs nedara, kas sapratīgs un labs.</div></div>
<div class="par"><div class="verse" verse="5"><div class="verse-label">5</div>Gulēdams viņš izdomā nelietību, viņš iet pa ceļu, kas nav labs, ļaunumu viņš neatmet.</div></div>
<div class="par"><div class="verse" verse="6"><div class="verse-label">6</div>Kungs, Tava žēlastība sniedzas līdz debesīm un Tava uzticība līdz padebešiem.</div></div>
<div class="par"><div class="verse" verse="7"><div class="verse-label">7</div>Tava taisnība stāv tāpat kā Dieva kalni, Tavi tiesību pamati kā ūdeņi dziļajā pasaules jūrā. Kungs, Tu izglāb cilvēkus un lopus un Tu palīdzi viņiem.</div></div>
<div class="par"><div class="verse" verse="8"><div class="verse-label">8</div>Cik brīnišķa, Kungs, ir Tava žēlastība! Cilvēku bērni nāk pie Tevis un glābjas Tavu spārnu pavēnī!</div></div>
<div class="par"><div class="verse" verse="9"><div class="verse-label">9</div>Viņi mielojas pie Tava nama labumiem, Tu viņus dzirdini no Sava prieka strauta.</div></div>
<div class="par"><div class="verse" verse="10"><div class="verse-label">10</div>Jo pie Tevis ir dzīvības avots, un Tavā gaismā mēs redzam gaismu.</div></div>
<div class="par"><div class="verse" verse="11"><div class="verse-label">11</div>Izplet Savu žēlastību pār tiem, kas Tevi pazīst, un Savu taisnību pār tiem, kam skaidra sirds!</div></div>
<div class="par"><div class="verse" verse="12"><div class="verse-label">12</div>Lai lepno kāja mani nesamin un bezdievīgo roka mani nepadzen!</div></div>
<div class="par"><div class="verse" verse="13"><div class="verse-label">13</div>Reiz kritīs tie, kas dara ļaunu, viņi sabruks un vairs nepiecelsies.</div></div>
    </body>
</html>
