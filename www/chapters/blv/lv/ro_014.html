
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Pieņemiet tos, kas ticībā vēl vāji, un netiesājiet viņu domas.</div></div>
<div class="par"><div class="verse" verse="2"><div class="verse-label">2</div>Cits savā ticībā ēd visu, bet cits nav tik stiprs un ēd tikai dārzaugus.</div></div>
<div class="par"><div class="verse" verse="3"><div class="verse-label">3</div>Tas, kas ēd, lai nenicina to, kas neēd; bet tas, kas neēd, lai netiesā to, kas ēd visu. Jo Dievs viņu pieņēmis.</div></div>
<div class="par"><div class="verse" verse="4"><div class="verse-label">4</div>Kas tu tāds esi, ka tu tiesā cita kalpu? Viņš stāv vai krīt savam Kungam. Un viņš stāvēs, jo viņa Kungs spēj viņu stiprināt.</div></div>
<div class="par"><div class="verse" verse="5"><div class="verse-label">5</div>Dažs ievēro vienu dienu vairāk par otru, dažs turpretim visas dienas tur vienādas: ikviens lai pilnīgi turas savā pārliecībā!</div></div>
<div class="par"><div class="verse" verse="6"><div class="verse-label">6</div>Tas, kas kādu dienu sevišķi ievēro, to ievēro Tam Kungam par godu un, kas ko ēd, ēd to Tam Kungam par godu, jo viņš par to pateicas Dievam. Bet arī tas, kas neēd, to dara Tam Kungam par godu, jo arī viņš pateicas Dievam.</div></div>
<div class="par"><div class="verse" verse="7"><div class="verse-label">7</div>Jo neviens mūsu starpā nedzīvo sev pašam, un neviens nemirst sev pašam.</div></div>
<div class="par"><div class="verse" verse="8"><div class="verse-label">8</div>Jo, ja dzīvojam, dzīvojam savam Kungam un, ja mirstam, mirstam savam Kungam. Tātad, vai dzīvojam, vai mirstam, mēs piederam savam Kungam.</div></div>
<div class="par"><div class="verse" verse="9"><div class="verse-label">9</div>Jo tādēļ Kristus ir miris un dzīvs tapis, lai būtu Kungs pār mirušiem un dzīviem.</div></div>
<div class="par"><div class="verse" verse="10"><div class="verse-label">10</div>Bet kā tad tu tiesā savu brāli? Jeb arī: kāpēc tu nicini savu brāli? Mēs taču reiz visi stāvēsim Dieva soģa krēsla priekšā!</div></div>
<div class="par"><div class="verse" verse="11"><div class="verse-label">11</div>Jo ir rakstīts: tik tiešām, ka Es dzīvoju, saka Tas Kungs, Manā priekšā lieksies visi ceļi, un visas mēles atzīsies Dievam.</div></div>
<div class="par"><div class="verse" verse="12"><div class="verse-label">12</div>Tātad ikviens no mums atbildēs Dievam par sevi.</div></div>
<div class="par"><div class="verse" verse="13"><div class="verse-label">13</div>Tāpēc netiesāsim vairs cits citu, bet labāk spriediet, ka netopat brālim par piedauzību vai par iemeslu viņa krišanai.</div></div>
<div class="par"><div class="verse" verse="14"><div class="verse-label">14</div>Es zinu un esmu pārliecināts Kungā Jēzū, ka nekas nav nešķīsts pats par sevi: vienīgi tam, kas domā, ka tas nešķīsts, tam tas nešķīsts.</div></div>
<div class="par"><div class="verse" verse="15"><div class="verse-label">15</div>Bet, ja tavs brālis ēdiena dēļ ir noskumis, tad tu vairs nestaigā mīlestībā. Neved ar savu ēdienu postā to, par ko Kristus ir miris.</div></div>
<div class="par"><div class="verse" verse="16"><div class="verse-label">16</div>Tad lai nu tas, kas jums tas labais, netop par zaimiem!</div></div>
<div class="par"><div class="verse" verse="17"><div class="verse-label">17</div>Jo Dieva valstība nav ēšana un dzeršana, bet taisnība, miers un prieks Svētajā Garā.</div></div>
<div class="par"><div class="verse" verse="18"><div class="verse-label">18</div>Tad nu tas, kas šinīs lietās kalpo Kristum, ir Dievam tīkams un cienījams cilvēku starpā.</div></div>
<div class="par"><div class="verse" verse="19"><div class="verse-label">19</div>Tāpēc mēs dzenamies pēc miera un pēc tā, lai cits citu celtu ticībā.</div></div>
<div class="par"><div class="verse" verse="20"><div class="verse-label">20</div>Neposti Dieva darbu ēdiena dēļ! Viss gan ir šķīsts par sevi, bet cilvēkam, kas ēzdams apgrēcinājas, tas ir par ļaunu.</div></div>
<div class="par"><div class="verse" verse="21"><div class="verse-label">21</div>Tāpēc ir labāk neēst gaļu un nedzert vīnu, nedz arī ko citu darīt, kas brāli apgrēcina.</div></div>
<div class="par"><div class="verse" verse="22"><div class="verse-label">22</div>Tu paturi savu ticību, kas tev ir, Dieva priekšā. Svētīgs tas, kas sevi netiesā tajā, ko atzīst par labu.</div></div>
<div class="par"><div class="verse" verse="23"><div class="verse-label">23</div>Bet tas, kas šaubīdamies ēd, ir jau nosodīts, jo tas to nedara ticībā. Bet viss, kas nenāk no ticības, ir grēks.</div></div>
    </body>
</html>
