
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. No korahītu dziesmām augstām balsīm.</div></div>
<div class="par"><div class="verse" verse="2"><div class="verse-label">2</div>Dievs ir mūsu patvērums un stiprums, tiešām spēcīgs palīgs bēdu laikā.</div></div>
<div class="par"><div class="verse" verse="3"><div class="verse-label">3</div>Tāpēc mēs nebīstamies, kaut arī zeme zustu un kalni pašā jūras vidū nogrimtu.</div></div>
<div class="par"><div class="verse" verse="4"><div class="verse-label">4</div>Lai jūras ūdeņi krāc, lai ceļas viļņi, un lai no bangu trakošanas visi kalni dreb. Tas Kungs Cebaots ir pie mums, mūsu stiprā pils ir Jēkaba Dievs! (Sela.)</div></div>
<div class="par"><div class="verse" verse="5"><div class="verse-label">5</div>Taču Dieva pilsētu iepriecina Viņa strauti, tie iepriecina Viņa svētnīcu, kas Visuaugstākajam ir par mājokli.</div></div>
<div class="par"><div class="verse" verse="6"><div class="verse-label">6</div>Dievs ir šai pilsētā, tās pamati negrīļosies. Dievs tai palīdz, jau rītam austot.</div></div>
<div class="par"><div class="verse" verse="7"><div class="verse-label">7</div>Tautas trako, un valstis krīt, zeme izkūst, kad Viņš paceļ Savu balsi.</div></div>
<div class="par"><div class="verse" verse="8"><div class="verse-label">8</div>Tas Kungs Cebaots ir ar mums, Jēkaba Dievs ir mūsu stiprā pils! (Sela.)</div></div>
<div class="par"><div class="verse" verse="9"><div class="verse-label">9</div>Nāciet un skataities Tā Kunga darbus, kas iztrūcina zemi,</div></div>
<div class="par"><div class="verse" verse="10"><div class="verse-label">10</div>kas liek kariem mitēties visā pasaulē, kas salauž stopus, kas šķēpus sadauza un bruņas ar uguni sadedzina!</div></div>
<div class="par"><div class="verse" verse="11"><div class="verse-label">11</div>"Rimstieties un atzīstiet, ka Es esmu Dievs, cildināms tautu starpā, cildināms pa visu pasauli!"</div></div>
<div class="par"><div class="verse" verse="12"><div class="verse-label">12</div>Tas Kungs Cebaots ir ar mums, mūsu stiprā pils ir Jēkaba Dievs!</div></div>
    </body>
</html>
