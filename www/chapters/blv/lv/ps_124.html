
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dāvida svētceļnieku dziesma. Ja Tas Kungs nebūtu bijis ar mums, tā lai saka Israēls,</div></div>
<div class="par"><div class="verse" verse="2"><div class="verse-label">2</div>ja Tas Kungs nebūtu bijis ar mums, kad cilvēki pret mums cēlās,</div></div>
<div class="par"><div class="verse" verse="3"><div class="verse-label">3</div>tad viņi mūs būtu aprijuši dzīvus, kad iedegās pret mums viņu dusmas;</div></div>
<div class="par"><div class="verse" verse="4"><div class="verse-label">4</div>tad ūdens mūs būtu applūdinājis un upes viļņi mūs aizskalojuši,</div></div>
<div class="par"><div class="verse" verse="5"><div class="verse-label">5</div>tad ūdens bangas būtu mums visiem pārvēlušās pāri.</div></div>
<div class="par"><div class="verse" verse="6"><div class="verse-label">6</div>Slavēts lai ir Tas Kungs, ka Viņš mūs nedeva viņu zobiem par laupījumu!</div></div>
<div class="par"><div class="verse" verse="7"><div class="verse-label">7</div>Mūsu dvēsele ir izglābta kā putns no mednieka tīkliem; pārrauti ir tīklu valgi, un mēs esam glābti!</div></div>
<div class="par"><div class="verse" verse="8"><div class="verse-label">8</div>Mūsu palīdzība stāv Tā Kunga Vārdā, kas radījis debesis un zemi.</div></div>
    </body>
</html>
