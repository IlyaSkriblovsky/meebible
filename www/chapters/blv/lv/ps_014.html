
<html>
    <head>
        <meta http-equiv="Content-Type" content="text/html; charset=utf-8"/>
        <style>
            .par { margin-left: .8em; text-indent: -1em; }
            .verse-label { min-width: 2.5ex; }
        </style>
    </head>
    <body>
<div class="par"><div class="verse" verse="1"><div class="verse-label">1</div>Dziedātāju vadonim. Dāvida dziesma. Bezprāši saka savā sirdī: Dieva nevaid! Tie ir samaitāti un dara nelietības, starp viņiem nav neviena, kas dara labu.</div></div>
<div class="par"><div class="verse" verse="2"><div class="verse-label">2</div>Tas Kungs skatās no debesīm uz cilvēku bērniem un raugās, vai jel kāds ir sapratīgs un meklē Dievu.</div></div>
<div class="par"><div class="verse" verse="3"><div class="verse-label">3</div>Bet viņi ir novirzījušies, visnotaļ izvirtuši; nav neviena, kas dara labu, it neviena.</div></div>
<div class="par"><div class="verse" verse="4"><div class="verse-label">4</div>Vai tad nav nekādas saprašanas ļauna darītājiem, kas saēd manu tautu un kas gan ēd Tā Kunga maizi, tomēr nepiesaukdami Viņu?</div></div>
<div class="par"><div class="verse" verse="5"><div class="verse-label">5</div>Reiz viņi bīdamies izbīsies, jo Dievs ir ar taisno cilti.</div></div>
<div class="par"><div class="verse" verse="6"><div class="verse-label">6</div>Jūs nievājat nabaga padomu, bet Tas Kungs ir viņa patvērums.</div></div>
<div class="par"><div class="verse" verse="7"><div class="verse-label">7</div>Ak, kaut Israēlam no Ciānas nāktu palīdzība! Kad Tas Kungs reiz vērsīs uz labu Savas tautas likteni, tad Jēkabs priecāsies un Israēls līksmos.</div></div>
    </body>
</html>
